DIREZIONE CHIEF RISK OFFICER
           VERBALE DEL COMITATO GESTIONE RISCHI DI CAPOGRUPPO BANCARIA
                                        SESSIONE FINANCIAL RISK
                                        Riunione del 07 novembre 2018
                            Siena, Piazza Salimbeni, Sala Anteconsiglio – ore 15:00
Sono presenti:
-  Chief Risk Officer (CRO), Presidente del Comitato              Leonardo BELLUCCI
-  Chief Financial Officer (CFO)                                  Andrea ROVELLINI
-  Resp. Direzione Corporate                                      Fabiano FOSSALI (su delega Dir. Bergami)
-  Resp. Area Compliance                                          Ettore CARNEADE
-  Resp. Area Financial Risk Officer, Segretario del Comitato     Giacomo VADI
-  Resp. Area Finanza, Tesoreria e Capital Management             Aleardo ADOTTI
-  Resp. Area Pianificazione                                      Manuele BONORA
-  Resp. Servizio Financial & Model Risk Audit                    Giovanni DELLA LUNGA
                                                                  (in call, su delega Dir. Cocco)
Risultano assenti:
- Chief Commercial Officer (CCO)                                  Giampiero BERGAMI
- Chief Lending Officer (CLO)                                     Fabrizio LEANDRI
- Chief Audit Executive (CAE)                                     Pierfrancesco COCCO
Hanno inoltre partecipato alla riunione (su invito del Presidente del Comitato):
- Resp. Area Lending Risk Officer                                 Lorenzo BOETTI
                                                      ***
     Verificata l’esistenza del numero legale dei partecipanti per la validità della riunione, la presidenza del
Comitato è assunta dal Dir. Bellucci che riepiloga i temi in discussione.
     Il Comitato Gestione Rischi sessione Financial Risk è stato convocato per analizzare le seguenti
tematiche all’ordine del giorno:
     1. Direzione CRO – Verifica andamentale RAF al 30-09-2018 (Informativa);
     2. Direzione CRO – Recovery Plan Monitoring al 30-09-2018 (Informativa);
     3. Direzione CRO – Analisi dei Rischi Finanziari di Gruppo al 30-09-2018 (Informativa);
     4. Direzione CRO – Analisi Limiti sui Soggetti Collegati al 30-09-2018 (Informativa);
     5. Varie ed eventuali.
Si ricorda che tutto il materiale di supporto alla presente sessione è stato messo a disposizione in apposito
TeamSite riservato di cui sono state preventivamente fornite le credenziali.
                                                                                                      Pag. 1 di 4

GRUPPOMONTEPASCHI                           Verbale del Comitato Gestione Rischi di Capogruppo del 7 novembre 2018
     Con riferimento al punto [1] all’ordine del giorno il Dir. Vadi illustra le principali risultanze emerse al
30-09-2018, rimandando per tutti i dettagli al “Risk Appetite Monitoring” redatto a cura della Direzione
CRO. Rispetto alle soglie del Risk Appetite Statement approvate dal CdA per l’anno 2018 (RAS 2018), a
fine trimestre si evidenziano alcune criticità a vari livelli.
     A livello di Gruppo:
     <U+F0A7> risulta sconfinata soglia di Risk Tolerance del Total Capital Ratio (peraltro già evidenziata sulla
         situazione a fine agosto anche a valere sul monitoraggio del Recovery). Le azioni di contingency
         sono già state approvate dal CdA del 18-10-2018 nell’ambito delle analisi di Forecast «8+4». Il
         Comitato nel ribadire la validità delle predette azioni propone pertanto di chiedere al CdA di
         autorizzare lo sconfinamento fino al 31/12;
     <U+F0A7> permane inoltre lo sconfinamento di Tolerance sul Net Margin già osservato in precedenza a giugno.
         Il valore cumulato a fine settembre (803 €/mln) su base annua è inferiore di circa il 20% rispetto ai
         valori di Appetite e di circa il 17% rispetto alla Tolerance. Vista la dinamica attesa dei ricavi il
         Comitato propone che il CdA BMPS prenda atto dello sconfinamento fino a fine anno, risultando
         ormai difficilmente realizzabile l’obiettivo di budget, anche in considerazione del fatto che ai fini del
         rispetto del Commitment#9 del Restructuring Plan, è valevole in alternativa il raggiungimento del
         target di ROE, che al momento è positivo.
     A livello di Legal Entity (LE) si evidenziano sconfinamenti per MPSCS e sulle Controllate estere:
     <U+F0A7> la controllata italiana evidenzia uno sconfinamento di Tolerance sul CET1 Ratio a causa sia
         dell’andamento dello spread e di altre rettifiche di vigilanza, sia a causa del mancato computo
         dell’utile di periodo a fini prudenziali, in accordo a quanto chiesto da BCE a livello di Gruppo. Si
         ricorda peraltro che entro la fine del 2018 è previsto un derisking complessivo sul comparto Rischi di
         Mercato nell’ambito delle azioni correttive deliberate a livello di Gruppo (Forecast «8+4»). In ogni
         caso l’escalation per lo sconfinamento della Tolerance è rimesso nelle autonomie della Controllata
         stessa come da Direttiva RAF di Gruppo;
     <U+F0A7> con riferimento alla controllata francese, l’NPE Ratio continua a permanere oltre la Tolerance a
         seguito di una diminuzione delle esposizioni creditizie non deteriorate. Si ricorda che il CdA di
         MPBanque del 16/10 u.s. ha già autorizzato lo sconfinamento in ragione del piano di run off della
         controllata, che rende limitate le possibilità di porre in essere azioni di rimedio. Si ritiene pertanto
         non necessario procedere ad una nuova escalation per lo sconfinamento della Tolerance;
     <U+F0A7> su MPBelgio si registra analogamente il superamento della Tolerance su NPE Ratio a seguito della
         diminuzione della base dei crediti verso clientela. Lo sconfinamento della Tolerance è rimesso nelle
         autonomie del CdA della Controllata come da processi organizzativi di Gruppo.
     A Livello di Direzioni/BU di Capogruppo:
     <U+F0A7> sul CCO si registra il rientro di molti sconfinamenti registrati a giugno. Permane solo quello di
         Tolerance sul worsening. Le azioni intraprese nel 3Q hanno determinato un trend migliorativo dello
         sconfinamento, ma non sono state in grado di riassorbire totalmente il gap generatosi in precedenza.
         Tali azioni sono confermate nel trimestre in corso, con l’obiettivo di chiudere l’anno riducendo
         ulteriormente lo sforamento. Per queste ragioni il Comitato propone di richiedere al CdA BMPS di
         autorizzare lo sconfinamento fino al 31-12-2018;
     <U+F0A7> sul CLO permangono gli sconfinamenti di Tolerance sul Cure Rate e sulle Riduzioni delle posizioni
         in sofferenza. Nel primo caso la Direzione CLO ha posto in essere una serie di azioni che hanno
         mostrato nel 3Q un parziale recupero del gap. Le azioni poste in essere, se confermate nel 4Q,
         dovrebbero comunque portare al rispetto del limite di fine anno. Nel secondo caso si continua a
         scontare il ritardo nell’operatività della piattaforma Juliet ed è stata avviata la cessione del
         portafoglio ISMEA, che affiancata da proposte di cessione di single name o piccoli portafogli
         dovrebbe migliorare il trend delle reduction nel 4Q. Per queste motivazioni il Comitato concorda nel
         proporre al CdA BMPS di autorizzare gli sconfinamenti fino al 31-12-2018;
     <U+F0A7> sul CFO si registrano tensioni sugli aggregati patrimoniali regolamentari, con breach della Risk
         Tolerance per i livelli di CET1 Capital e Total Capital, dove incidono - oltre alla diminuzione della
         Riserva FVOCI a seguito dell’andamento dello Spread già registrato in precedenza - anche il
         mancato computo dell’utile di periodo e la mancata emissione della seconda tranche di Tier2. Inoltre
         le RWA interne superano il valore massimo di Tolerance in ragione del pronunciato incremento di
         livello registrato nel VaR medio gestionale a partire dal 3Q18, mentre lato liquidità il Gap Ratio a 3y
         rimane sconfinato in ragione del contesto di mercato sfavorevole che non ha consentito l’emissione
         del Tier2 e la finalizzazione di altre iniziative commerciali programmate (emissioni obbligazionarie,
Direzione Chief Risk Officer                                                                                2 di 4

GRUPPOMONTEPASCHI                          Verbale del Comitato Gestione Rischi di Capogruppo del 7 novembre 2018
          CID). Per queste motivazioni il Comitato concorda nel proporre al CdA BMPS di autorizzare gli
          sconfinamenti fino al 31-12-2018.
      Per quanto attiene al punto [2] all’ordine del giorno, il Dir. Vadi osserva come al 30-06-2018 - in
coerenza con quanto rilevato come Risk Appetite Monitoring - con riferimento alle soglie dei Recovery Plan
Indicators (RPI) di Gruppo si rileva lo sconfinamento dell’Amber Trigger per il Total Capital Ratio, peraltro
già segnalato anche sulla situazione relativa ad agosto. Per le motivazioni già richiamate nel precedente
punto [1], il Comitato propone di chiedere al CdA di autorizzare lo sconfinamento fino al 31/12. Si ricorda
che nel caso di breach Amber non è necessario attivare la procedura di comunicazione d’urgenza verso la
BCE. Gli Early Warnings (EWS) di Recovery sono monitorati giornalmente e in ragione di alcuni breach di
Red Trigger sono stati tempestivamente attivate le modalità di comunicazione interna previste dalla Direttiva
di Governo del Recovery Plan. In particolare è stato informato anche il Comitato Direttivo che ha deciso di
non attivare formalmente il Piano di Recovery, né azioni aggiuntive a quelle già identificate nell’ambito del
Forecast «8+4». Anche nel caso di EWS breaches viene ricordato che non sono previste azioni automatiche,
né informative obbligatorie verso il Supervisor.
      Con riferimento al punto [3], relativo all’analisi dei Rischi Finanziari di Gruppo al 30-09-2018, si
ricorda come i temi salienti sono riconducibili all’andamento dei Fondi Propri e dei Capital Ratios (in
particolare il Total Capital Ratio), al perdurare di una posizione di liquidità strutturale debole (NSFR, GR2y
e GR3y), oltre ad un nuovo breach dei limiti operativi di Gruppo sul rischio tasso del Banking Book. Poiché
si tratta di tematiche in gran parte già descritte nei punti precedenti il Comitato si sofferma ad analizzare lo
sconfinamento su IRRBB. In particolare il limite di Gruppo di sensitivity del margine di interesse (NII
Sensitivity) per 100bp supera il limite massimo fissato dall’AD (-187 €/mln vs. soglia limite di -178 €/mln).
Area Finanza, Tesoreria e Capital Management ha già avviato le necessarie azioni di mitigazione per
rientrare all’interno delle autonomie delegate. Il Comitato inoltre si sofferma ad analizzare alcuni dati di
dettaglio degli allegati relativi agli Additional Liquidity Monitoring Metrics, in particolare sul Cost of
Funding e sul Tenure e sulle relative aperture per canale/instrument. Viene inoltre analizzato
l’aggiornamento dei limiti operativi sul comparto Rischi di Mercato, che continuano ad essere in tensione in
ragione del perdurare della situazione di pronunciata volatilità dei mercati.
      Il Dir. Vadi passa quindi ad illustrare il punto [4] all’ordine del giorno. Al 30-09-2018 l’assorbimento
complessivo a livello consolidato verso la totalità dei soggetti collegati ammonta a 2,18 €/mld, che rapportata
al Capitale Ammissibile consolidato è pari al 24,8%, a fronte del limite gestionale interno massimo del 30%
(83% di assorbimento) deliberato dal CdA con valenza di Risk Tolerance ai fini RAF. L’esposizione
complessiva rispetto a giugno si è ridotta di 620 €/mln, prevalentemente in seguito alla riduzione delle linee
di fido concesse al Gruppo LEONARDO SPA. Si ricorda che tale riduzione era stata deliberata nel CdA
BMPS del 02-08-2018, al fine di portare l’esposizione complessiva sul soggetto collegato entro i limiti
prudenziali. Non si rilevano superamenti nei limiti regolamentari e gestionali deliberati dal CdA del
12-07-2018, né a livello consolidato, né a livello individuale di singola Banca del Gruppo. A partire da
questa rilevazione al 30-09-2018 sono riportati anche gli assorbimenti dei limiti operativi fissati dall’AD in
data 13-09-2018 sul comparto di riferimento dei c.d. “silos MEF”. I principali assorbimenti risultano sui
soggetti collegati ENI (98%), CDP (97%), FFSS (94%) ed ENEL (94%), mentre Leonardo S.p.A. risulta ora
scesa all’83% del limite operativo gestionale fissato dall’AD. Il report di monitoraggio dei limiti sui soggetti
collegati, come previsto dai processi interni, sarà inoltrato agli Organi Aziendali. Il Comitato prende atto.
      In relazione al punto [5] all’ordine del giorno, al Comitato viene richiesto di esaminare una proposta di
aggiornamento degli scenari macroeconomici predisposto dalla Funzione Research della Capogruppo. Pur
essendo già stata oggetto di analisi e approfondimento in sede di Comitato Direttivo, il passaggio in
Comitato Gestione Rischi è previsto dalla Direttiva di Gruppo in materia di Risk Appetite Framework
(D1930). In particolare è stato aggiornato lo scenario Baseline sulla base delle nuove proiezioni elaborate da
Prometeia e 5 scenari avversi che serviranno da supporto per le analisi di stress in ambito RAF e Recovery.
      Il Comitato rilascia parere favorevole sulle analisi di scenario presentate, acquisendo agli atti della
riunione il supporto predisposte dall’Area Investor, M&A e Partecipazioni e incaricando la Direzione CFO di
predisporre una memoria consiliare per l’approvazione degli scenari stessi.
                                                          ***
Direzione Chief Risk Officer                                                                               3 di 4

GRUPPOMONTEPASCHI                         Verbale del Comitato Gestione Rischi di Capogruppo del 7 novembre 2018
   In sintesi, il Comitato Gestione Rischi - sessione Financial Risk - di Capogruppo Bancaria, all’unanimità:
     <U+F0D8> prende atto del monitoraggio del Risk Appetite e degli indicatori di Recovery al 30-09-2018; la
        Direzione CRO predisporrà una proposta al CdA per richiedere autorizzazione agli
        sconfinamenti rilevati fino al 31-12-2018, coerentemente con le risultanze esaminate;
     <U+F0D8> prende atto e acquisisce agli atti il “Risk Management Report – Financial Risks” redatto a cura
        della Direzione CRO in merito all’andamento generale dei rischi finanziari al 30-09-2018;
     <U+F0D8> prende atto del monitoraggio delle esposizioni nei confronti dei Soggetti Collegati al 30-09-2018;
        la Direzione CRO procederà all’inoltro dei consueti flussi informativi agli Organi Aziendali
        come previsto dai processi aziendali;
     <U+F0D8> rilascia parere favorevole circa la proposta di aggiornamento degli scenari macroeconomici da
        utilizzare a fini RAS 2019 e Recovery 2019, incaricando la Direzione CFO di predisporre una
        memoria da sottoporre al CdA per l’approvazione.
   Non essendo previsti altri punti in agenda, il Dir. Bellucci chiude il Comitato alle ore 15:45.
                                                                                           Il Segretario
                                                                                             G. Vadi
Direzione Chief Risk Officer                                                                              4 di 4

