DIREZIONE CHIEF RISK OFFICER
        VERBALE DEL COMITATO GESTIONE RISCHI DI CAPOGRUPPO BANCARIA
                                    SESSIONE OPERATIONAL RISK
                                         Riunione del 7 novembre 2018
                            Siena, Piazza Salimbeni, Sala Anteconsiglio – ore 15:45
      Sono presenti:
 - Chief Risk Officer (CRO), Presidente del Comitato                      Leonardo BELLUCCI
- Chief Financial Officer (CFO)                                           Andrea ROVELLINI
- Chief Operating Officer                                                 Vittorio CALVANICO
- Resp. Direzione Wealth Management                                       Federico VITTO
- Resp. Direzione Retail                                                  Eleonora Maria COLA
- Resp. Direzione Corporate                                               Fabiano FOSSALI
- Resp. Area Compliance                                                   Ettore CARNEADE
- Resp. Servizio AML-CFT                                                  Franco ROSSI
- Resp. Servizio Validazione Sistemi di Rischio                           Stefano MONI
- Resp. Area Operating Risk Officer, Relatore/Segretario del Comitato     Leonardo SISINNI
Hanno inoltre partecipato alla riunione:
- Resp. Servizio Financial & Model Risk Audit                             Giovanni DELLA LUNGA
- Resp. Area Pianificazione, CDG e Data Governance                        Manuele BONORA
- Resp. Servizio Data Governance e Reporting Management                   Fabio SCHIERA
Risultano assenti:
- Chief Lending Officer (CLO)                                             Fabrizio LEANDRI
- Chief Commercial Officer (CCO)                                          Giampiero BERGAMI
- Chief Audit Executive (CAE)                                             Pierfrancesco COCCO
Il Dir. Bellucci, alle h. 16.10, apre la riunione in qualità di Presidente e cede la parola al Dir. Sisinni, che
riepiloga i temi di discussione:
1. Direzione CRO – Operational Risk Report al 30-09-2018 (Informativa)
2. Direzione CRO – Wealth Risk Management Report al 30-09-2018 (Informativa)
3. Direzione CFO – Aggiornamento su iniziative di Data Governance (Informativa)
4. Varie ed eventuali
                                                                                                     Pag. 1 di 4

GRUPPOMONTEPASCHI                         Verbale del Comitato Gestione Rischi di Capogruppo del 7 Novembre 2018
Con riferimento al punto [1] all’ordine del giorno, il Dir. Sisinni illustra le principali evidenze in termini di
requisito regolamentare e perdite operative, contenute nell’Operational Risk Report al 30-09-2018,
evidenziando in particolare quanto segue:
<U+F0D8> il requisito patrimoniale di Gruppo al 30-09-2018 è pari a 777,7 €/mln (9.721 €/mln in termini di RWA),
     sostanzialmente stabile rispetto al trimestre precedente (-3%), in particolare si rileva un decremento sulle
     classi ET1 (internal fraud; -4%), sulla classe ET3 (relazioni di lavoro, -33%) e sulla classe ET7 (gestione
     dei processi, esecuzione e consegna, -6%).
<U+F0D8> Le perdite operative complessive del terzo trimestre 2018 sono in riduzione sia rispetto al trimestre
     precedente sia rispetto alla media 2017; l’accantonamento relativo all’attività di segnalazione di clientela
     per operatività in diamanti è stato incrementato per da 120 a 125 €/mln; per il fenomeno “anatocismo”,
     pur confermandosi complessivamente il trend in diminuzione osservato dal 2016, si rilevano perdite per
     €/mln 3,7 (€/mln 0,7 perdite effettive; €/mln 3 provision) riferite a rimborsi da effettuare ai clienti per lo
     sforamento delle soglie usura nella procedura Anticipi.
Per quanto attiene il “Legal Risk” si rileva:
<U+F0D8> una sostanziale stabilità delle contestazioni in termini di numerosità (0%), petitum (-1%) e provision (-
     2%); le principali vertenze in essere rimangono legate al tema «anatocismo» e «aucap», che assorbono
     circa il 47% del provision totale; la categoria «anatocismo» mostra una lieve diminuzione dovuta
     principalmente alla chiusura giudiziale di 115 cause (riduzione complessiva di 13€/mln di petitum e 6
     €/mln di provision, con circa 2 €/mln di esborsi); in riduzione il provision della categoria “contestazioni
     giuslavoristiche” (-12%) da ricondurre all’azzeramento del provision su causa di ex dirigente (€/mln 3,5)
     per sentenza favorevole;
<U+F0D8> nessuna variazione, rispetto alla precedente rilevazione, tra le 10 principali contestazioni per petitum e
     per provision.
Viene quindi fornito al Comitato:
<U+F0D8> un aggiornamento in merito allo stato di avanzamento lavori dei Piani di Mitigazione dei rischi operativi
     e dei rischi informatici;
<U+F0D8> l’andamento dei Key Risk Indicators (KRIs) del rischio operativo, che risultano in diminuzione rispetto
     all’ultimo trimestre ed inferiori alla media del 2017;
<U+F0D8> l’andamento dei Key Risk Indicators del rischio informatico. In particolare, vengono descritte le azioni
     di mitigazioni in via di realizzazione a seguito del Grave Incidente di Sicurezza Informatica del 19/7, che
     ha comportato (per quasi 2 h) il blocco totale degli ATM, dei POS e delle carte di debito e prepagate
     emesse da MPS e Widiba.
Il Comitato prende atto.
I dettagli delle suddette analisi sono contenuti nell’Operational Risk Report al 30-09-2018 che viene allegato
agli atti del Comitato.
Con riferimento al punto [2] all’ordine del giorno, il Dir. Sisinni illustra le principali evidenze dell’analisi
di Wealth Risk Management (WRM) al 30-09-2018.
In primo luogo vengono rappresentate le principali dinamiche rilevate nel I trimestre 2018:
<U+F0A7>    Esame Questionari al 30.09.18: Dall’inizio dell’anno è entrato in vigore, per la capogruppo e per Banca
     Widiba, il Nuovo Questionario MiFID di profilazione. Lo stato di avanzamento della riprofilazione è
     pari al 58% (circa 560 mila clienti rispetto ai 450mila del 30/6) rispetto al totale dei clienti con posizioni
     in prodotti di investimento. In particolare:
    <U+F0FC> la clientela risulta caratterizzata per il 54% da Esperienza /Conoscenza bassa (Minima e Limitata),
         per il 21% Media e per il 25% Alta (Buona ed Elevata). Rispetto ai profili MiFID al 30.06 si è
         verificato una diminuzione del livello minimo (del 1,7%) e l’aumento di quelli con livello medio
         (+1,6% sul Medio).
    <U+F0FC> L’Orizzonte Temporale Prevalente caratterizzato da una maggiore percentuale è il Medio-Lungo
         termine 47% (vs 48% al 30.06); i clienti con Lungo termine si attestano al 28% (vs 26% al 30.06).
Direzione Chief Risk Officer                                                                                 2 di 4

GRUPPOMONTEPASCHI                         Verbale del Comitato Gestione Rischi di Capogruppo del 7 Novembre 2018
    <U+F0FC> I dati sulla propensione al rischio sono sostanzialmente stabili: 40% Bassa e Medio-Bassa, 39%
         Media ed il restante 21% tolleranza Alta e Medio-Alta.
<U+F0A7> Composizione investimenti della clientela: rispetto a giugno 2018 la raccolta complessiva del Gruppo è in
    lieve calo (-0,5 €/mld):
              <U+F0FC> la raccolta complessiva dei Privati è in calo di 1,3 €/mld a causa della diminuzione dei
                  prodotti di investimento di 2 €/mld; in rialzo invece di circa 700 €/mln i prodotti bancari.
              <U+F0FC> in aumento di circa 800 €/mln la raccolta del Corporate; in particolare risulta in aumento di
                  1 €/mld la raccolta in prodotti di investimento e leggermente in calo la raccolta in prodotti
                  bancari (-200 €/mln).
<U+F0A7> Adeguatezza portafogli in Consulenza Base: L’insieme di portafogli oggetto di analisi è stato definito per
    un totale di rapporti in consulenza «base» pari a 458.312 per un controvalore di 33,10 €/Mld.
    Si rileva un riduzione dell’incidenza dei portafogli non adeguati sia in termini di numero portafogli (24%
    vs 28%) sia in termini di ctv (40% vs 44%). Più in dettaglio, risulta una minore incidenza delle
    inadeguatezze registrate sul controllo di complessità mentre risulta sostanzialmente stabile l’incidenza
    degli altri controlli.
<U+F0A7>    Adeguatezza portafogli in consulenza avanzata: L’insieme di portafogli oggetto di analisi è stato definito
     per un totale di rapporti in consulenza «avanzata» pari a 162.178 per un controvalore di 32,20 €/Mld. Si
     rileva un riduzione dell’incidenza dei portafogli non adeguati sia in termini di numero portafogli (51% vs
     57%) sia in termini di ctv (53% vs 59%). Per quanto riguarda i singoli controlli si rileva un aumento
     dell’inadeguatezze solo per la complessità; in particolare, in termini di ctv, l’87% degli esiti negativi si
     sono registrati sui clienti con livelli di esperienza Limitata (40%), Media (24%), Buona (23%). I clienti
     caratterizzati da tali livelli di Esperienza/Conoscenza detengono strumenti in portafoglio riconducibili al
     livello di complessità Grey List identificate principalmente in Polizze Unit Value Performance e fondi
     Anima Cedola.
<U+F0A7>    Analisi Portafogli in Gestioni Patrimoniali: relativamente agli esiti della verifica di adeguatezza nel
     tempo si segnala in particolare la presenza di n. 428 NDC già detentori di GP che all’atto della
     compilazione del Questionario MiFID, hanno risposto “No” alla specifica domanda della sezione
     Obiettivo d’Investimento: “Potrebbe essere interessato ad affidarsi a servizi che prevedono la delega
     della gestione dei suoi investimenti?”. Al riguardo le Funzioni Commerciali si impegnano a proseguire
     con le iniziative di sistemazione con l’obiettivo di ridurre il più possibile le posizioni della specie.
     L’analisi circa lo stato di rischiosità effettiva delle linee GP evidenzia una situazione di coerenza della
     rischiosità rispetto alla mappatura di rischio: tutte le linee continuano ad essere fuori dalle bande di
     attenzione, sia per indicatore operativo che strutturale.
Il Comitato prende atto.
I dettagli delle suddette analisi, così come le altre evidenze delle attività svolte nel III trimestre 2018, sono
contenuti nel Wealth Risk Management Report, che vengono allegati agli atti del Comitato.
Con riferimento al punto [3] all’ordine del giorno, il Dir. Schiera della Direzione CFO, aggiorna il
Comitato sullo stato delle iniziative di Data Governance.
In particolare, vengono illustrati i primi risultati delle attività di “remediation” gestite in accentrato da parte
della Funzione ed inoltre vengono descritte le nuove iniziative in corso con uno specifico focus sulle
informazioni a supporto dei sistemi di Vigilanza.
Viene poi data evidenza del nuovo approccio “Data Driven” sviluppato dalla funzione ad integrazione
dell’approccio basato sugli Output Rilevanti. L’approccio data Driven è stato presentato agli ispettori della
Banca d’Italia che lo hanno giudicato più solido del precedente.
Sono stai poi presentati i due modelli semantici, uno per ciascuna metodologia, così come le rispettive
“Balanced Score Card”. A fonte dei risultati conseguiti il Comitato ha valutato su proposta del CRO di
utilizzare le metriche sviluppate dalla DGov anche nell’ambito dei processi RAS. La DGov ha informato il
Comitato che, in previsione di un possibile utilizzo in ambito RAS, la DGov sta finalizzando una piccola
iniziativa di ricerca/consulenza con il CETIF per dare una maggior solidità metodologica alla propria
metodica di misurazione dei KQI.
Direzione Chief Risk Officer                                                                                  3 di 4

GRUPPOMONTEPASCHI                       Verbale del Comitato Gestione Rischi di Capogruppo del 7 Novembre 2018
Infine la DGov ha illustrato al Comitato lo stato di avanzamento delle principali iniziative progettuali che la
vedono significativamente coinvolta, ancorché non nel ruolo di Referente del Progetto.
Nello specifico è stato illustrato l’impatto dei progetti BCBS239 e GDPR sulla DGov ed il relativo stato di
avanzamento delle attività in ordine al censimento delle BDE.
In chiusura il Resp. DGov ha segnalato l’esigenza di disciplinare l’utilizzo delle fonti dati esterne
(infoprovider) in coerenza con quanto previsto dalla Circolare 285, riconducendo la gestione degli stessi alle
medesime metodologie utilizzate per le fonti dati proprietarie. In tale ambito è stata sviluppata una bozza di
normativa attualmente in lavorazione da parte dell’Area Organizzazione e sono state proposte alcune
modifiche ai perimetri organizzativi del Gruppo.
                                                         ***
    In sintesi, il Comitato Gestione Rischi di Capogruppo Bancaria, all’unanimità:
<U+F0D8> prende atto delle risultanze contenute nell’Operational Risk Report al 30-09-2018 predisposto dalla
     Direzione CRO;
<U+F0D8> prende atto delle risultanze contenute nel Wealth Risk Management Report al 30-09-2018 predisposto
     dalla Direzione CRO;
<U+F0D8> prende atto dell’informativa predisposta dalla Direzione CFO circa lo stato delle iniziative di Data
     Governance.
Non essendo previsti altri punti in agenda, il Dir. Bellucci chiude il Comitato alle ore 17:15.
                                                                                             Il Segretario
                                                                                            Leonardo Sisinni
Direzione Chief Risk Officer                                                                               4 di 4

