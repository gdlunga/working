  DIREZIONE CHIEF RISK OFFICER
             VERBALE DEL COMITATO GESTIONE RISCHI DI CAPOGRUPPO BANCARIA
                                            SESSIONE LENDING RISK
                                            Riunione del 7 novembre 2018
                                  Siena, Piazza Salimbeni, Sala Anteconsiglio – ore 16:30
Partecipanti:
- Chief Risk Officer (CRO), Presidente del Comitato                           Leonardo BELLUCCI
- Chief Lending Officer (CLO)                                                 Fabrizio LEANDRI
- Chief Financial Officer (CFO)                                               Andrea ROVELLINI
- Chief Commercial Officer (CCO)                                              Giampiero BERGAMI (assente)
- Resp. Direzione Retail                                                      Eleonora Maria COLA (assente)
- Resp. Direzione Corporate                                                   Fabiano FOSSALI
- Resp. Direzione Crediti Performing                                          Giovanni AMETRANO (assente)
- Resp. Direzione Crediti Non Performing                                      Lucia SAVARESE
- Resp. Area Credit Portfolio Governance                                      Gianfranco RUGGIERO (call)
- Resp. Area Compliance                                                       Ettore CARNEADE (assente)
- Resp. Area Lending Risk Officer, Relatore/Segretario del Comitato          Lorenzo BOETTI
Sono inoltre invitati a partecipare alla riunione:
-   Chief Audit Executive (CAE)                                               Pierfrancesco COCCO (assente)
-   Resp Direzione Rete                                                       Maurizio BAI (assente)
-   Resp. Area Revisione Specialistica                                        Andrea FURLANI (assente)
-   Resp. SVSR (Convalida Interna)                                            Stefano MONI
                                                         ***
La presidenza del Comitato è assunta dal Dir. Bellucci che apre il comitato alle ore 16:30.
Il Comitato è stato convocato per discutere dei seguenti punti all’ordine del giorno:
1.   Direzione CRO – Credit Risk Reporting – update al 30 settembre 2018 (Informativa)
2.   Direzione CRO – Update piano di roll out modelli AIRB (Rilascio parere)
3.   Direzione CRO – Esito Controllo di conformità sulla Detection delle Misure di Forbearance (Informativa)
4.   Direzione CRO – Esito Controllo di conformità operativa del processo di gestione delle IPRA MPS (Informativa)
5.   Direzione CRO – Esito Controllo di conformità operativa sul portafoglio NPE di MPS CS (Informativa)
6.   Varie ed eventuali
Con riferimento al punto [1] all’ordine del giorno il Dir Boetti ha illustrato i punti salienti del Credit Risk
Report al 30/09/2018, evidenziando quanto segue:
    <U+F0B7>   nel mese di settembre i RWA sono pari a 37,97 €/bn, in lieve diminuzione rispetto al mese
        precedente sia per effetto del default della controparte Astaldi Spa sia per l’effetto congiunto
        dell’incremento del coverage su posizioni classificate a Npe che della cessione di alcune controparti
        classificate ad Unlikely to Pay.
GRUPPOMONTEPASCHI                                                                                       Pagina 1 di 5

     <U+F0B7>   scende la Pd media del portafoglio dal 2,09% di agosto al 2% di settembre (principalmente per
         effetto del default di Astaldi e per il miglioramento della qualità del portafoglio dovuto ai flussi di
         sviluppo); stabile la LGD media del portafoglio performing che si attesta al 26,6%, in leggera
         flessione rispetto al mese precedente per effetto del maggior peso dei mutui retail sul totale delle nuove
         erogazioni.
     <U+F0B7>   l’esposizione sul Performing, pari a circa 77 €/bn, è in leggera crescita (+337 €/mln) per effetto dei
         flussi di sviluppo che si sono concentrati sulle classi di rating A e B.
     <U+F0B7>   l’esposizione sullo Stage 3 è pari a 20,6 €/bn, in leggera crescita rispetta al mese precedente; registra
         una flessione sui cluster Ristrutturati e Rischio Anomalo più che compensata dal flusso di nuove
         sofferenze; le Coperture al 58,24%, registrano un incremento di 24 bps rispetto al mese precedente.
     <U+F0B7>   il costo del credito risulta pari a 367 €/mln a fronte di una stima del Budget di 544 €/mln. Il mese di
         settembre mostra un costo di circa 87 €/mln dovuta principalmente al costo del Performing (+84
         €/mln).
     <U+F0B7>   i flussi di sviluppo risultano leggermente superiori a quelli previsti dal budget (+0,5 €/bn).
     <U+F0B7>   il Flusso di Default pari a circa 1.007 €/mln, rimane significativamente inferiore a quanto atteso
         (1.175 €/mln) grazie, principalmente, alla Direzione Corporate (-144 €/mln rispetto al Budget).
     <U+F0B7>   la Cura del Past Due e dell’IP Rete della Direzione CCO è leggermente sotto il Budget (308 €/mln,
         -22 €/mln rispetto al budget). La cura del Ristrutturato e del Rischio Anomalo si conferma
         fortemente inferiore rispetto al budget (-37%). Analogamente i Recuperi sulle sofferenze (-46%),
         mentre continua il miglioramento sulla reduction degli Utop che si attesta a poco più di un bn.
     <U+F0B7>   al 30/09/2018 non si evidenziano ulteriori nuovi sforamenti dei credit risk limits. Tuttavia solo sulla
         Average Pd di Capital Services e sul cure rate degli Utop della L&F si osserva un rientro nel limite,
         mentre tutti gli altri limiti rimangono sconfinati e oggetto di nuova autorizzazione da parte dell’AD allo
         sconfinamento sino alla fine del 2018.
Il Dir. Boetti evidenzia infine come:
      <U+F0B7>   lo stock delle “sofferenze allargate” sia da inizio anno sostanzialmente fermo a 1,8 €/bn (in
          controtendenza rispetto alla riduzione osservata sullo stock di UtoP),
      <U+F0B7>   l’ammontare delle sofferenze con business plan non aggiornato sia pari a 1,6 €/bn, in rialzo di circa
          300 €/mln rispetto al mese precedente.
      <U+F0B7>   lo stock degli Utop con vintage superiore a 48 mesi sia nuovamente in crescita rispetto al mese
          precedente.
Tutti questi indicatori, se ulteriormente confermati nei prossimi mesi, evidenziano un segnale di deterioramento
ulteriore della qualità di questi crediti. La dottoressa Savarese chiede di poter disporre di un maggior dettaglio
sullo stock degli UtoP con vintage superiore a 48 mesi per poter analizzare meglio il tema.
Il comitato prende atto.
Con riferimento al punto [2] all’ordine del giorno il Dir Boetti illustra come nel corso dell’anno 2018 siano
state finalizzate l’attività di aggiornamento e revisione del sistema di rating interno attraverso la ricalibrazione
dei modelli di PD e la ristima dei modelli LGD. In data 31/08/2018, dopo l’autorizzazione interna da parte del
Comitato Gestione Rischi, è stata inviata la «notifica ex ante» all’Autorità di Vigilanza con comunicazione
degli interventi effettuati e relativi impatti in termini di requisiti patrimoniali. Con comunicazione del
15/10/2018, la BCE per tramite del JST ha comunicato ufficialmente di aver respinto l’istanza di model change
con evidenza delle motivazioni, sinteticamente di seguito riportate:
     - nell’attività di review dei modelli, la Banca non ha proceduto allo shift temporale delle serie storiche,
         in continuità con la metodologia interna validata, ma ha introdotto un nuovo approccio per definire le
         serie storiche di sviluppo in modo da recepire le indicazioni previste nelle linee guida regolamentari sul
         tema del «likely range of variability of Drs» e risolvere contestualmente il gap nr 9 della TRIM 2017
         (tale approccio è stata valutato come modifica sostanziale della metodologia e pertanto da classificare
         come modifica materiale)
GRUPPOMONTEPASCHI                                                                                    Pagina 2 di 5

     -    la nuova metodologia di attribuzione del rating alle controparti con esposizioni in forborne (effettuata
          in risposta al finding IMI40 nr 8) ha comportato un impatto rilevante, che anche se conservativo, è stato
          valutato come materiale.
In considerazione di tale decisione, la Banca dovrà procedere con il processo di autorizzazione previsto per i
model change di tipo materiale tramite invio di istanza formale nelle modalità previste dalla normativa. Sulla
base dei feedback ricevuti dal JST in occasione dell’ultimo incontro si è convenuto di rivedere il piano di
revisione dei modelli interni con l’obiettivo di predisporre un’unica istanza di model change inclusiva degli
interventi già posti in essere con la «notifica ex ante 2018» e degli interventi di risoluzione di finding IMI40 e
TRIMI 2017 già programmati per il 1Q2019. Tra le attività pianificate è previsto lo sviluppo di un nuovo
modello per la determinazione dell’ELBE e della LGD dei defaulted asset con l’obiettivo di risolvere i finding
ad essi riconducibili e richiedere la rimozione delle attuali limitation sugli RWA del portafoglio non
performing. Tenuto conto delle numerose attività da effettuare nei prossimi mesi e che anche il JST non avrà
margine per avviare altre attività di validazione, è stato condiviso con il JST di rinviare il roll-out del parametro
EAD da fine 2019 a fine 2020. Tale decisione consente di richiedere la validazione del parametro EAD su
modelli stimati direttamente sulla nuova definizione di default evitando così una validazione intermedia.
Rimangono invariate tutte le altre scadenze previste nel piano di roll out validato dal Board nel primo semestre
del 2018.
Il comitato prende atto e rilascia parere favorevole.
Con riferimento al punto [3] all’ordine del giorno il Dir Boetti illustra come il Servizio Controlli Esposizioni
Creditizie, seguendo la programmazione interna delle attività di controllo, ha condotto nel mese di settembre
2018 un’analisi volta a verificare la conformità operativa nell’ambito della detection delle misure di
Forbearance in fase di concessione e revisione del credito. Il processo aziendale descritto dal Documento n.
1591 - “Concessione e revisione del credito”, risulta “Adeguato” nel disegno dei controlli di linea sulla
finalità del finanziamento in proposta e sulla verifica della difficoltà finanziaria; tali controlli hanno una
copertura totale e consentono la correzione preventiva di eventuali anomalie.
L’attività di verifica delle singole esposizioni ha riguardato 7.816 posizioni su cui le filiere decisionali della
Direzione Crediti Performing, hanno assunto una Delibera nel periodo compreso tra il 01/01/2018 ed il
30/06/2018 con potenziale concessione di una Misura di Forbearance.
Nella fase di studio del fenomeno e di campionamento, sono state acquisite come «Conformi» le operatività su
2.142 posizioni che al 20/08/2018 erano targate Forborne e Classificate NPE e le 68 posizioni targate
Forborne Performing nonostante in fase di concessione non fosse stato attivato il motore di valutazione della
difficoltà finanziaria.
L’esecuzione di controlli analitici, su un campione di 145 posizioni delle restanti 5.606 posizioni (perimetro
complessivo netto), ha portato all’identificazione di 18 non conformità (12,4% del campione analizzato); in 9
casi (6,2% del campione) viene richiesta la classificazione a maggior rischio mentre negli altri 9 casi viene
solamente richiesto l’inserimento dell’attributo Forborne mantenendo la posizione classificata Forborne
Performing Under Probation.
Il comitato prende atto.
Con riferimento al punto [4] all’ordine del giorno il Dir Boetti illustra come seguendo il programma annuale
di controllo di secondo livello sulle esposizioni creditizie, nel mese di giugno 2018 il Servizio Controlli
Esposizioni Creditizie ha effettuato un’analisi volta a verificare la conformità operativa del processo di
«Gestione delle posizioni classificate ad Inadempienza Probabile Rischio Anomalo». Raccogliendo le
specifiche indicazioni fornite dalle funzioni dell’Area Rischio Anomalo, è stato convenuto di focalizzare
l’attività di controllo sul portafoglio in stock al 2017 (considerando la conformità operativa dei flussi 2018 di
GRUPPOMONTEPASCHI                                                                                      Pagina 3 di 5

competenza delle funzioni di provenienza) ed escludendo le cause passive (circa 200) e con parametri
vincolanti di classificazione (8 posizioni oggetto di specifica iniziativa già avviata).
Da un perimetro complessivo di 1.998 posizioni con esposizione lorda di circa 1Mld sono state campionate 80
posizioni che, come condiviso in sede di Open Meeting, sono state suddivise in 40 con valutazione analitica e
40 con valutazione statistica. Il processo di gestione (normato dal D532) è stato valutato Adeguato in relazione
alla presenza di adeguati presidi di controllo di linea a mitigazione dei rischi in esame. Tuttavia in fase di
controllo sono emerse esigenze di un maggior utilizzo degli strumenti IT a disposizione dei gestori per la
tracciatura delle attività gestionali e valutative ed un maggior supporto formativo per le attività di valutazione
(cluster di esposizioni > 500k).
Le verifiche di conformità operativa in tema di classificazione e valutazione del credito (al momento della
definizione del campione) hanno evidenziato mancata/tardiva attività su 33 posizioni (circa 40% del campione
in numero di posizioni e circa 50% in volumi di esposizioni lorde). Altre non conformità sono state rilevate
sulla revisione periodica (nei 12 mesi) delle posizioni. In considerazione delle attività eseguite nel corso del
controllo (che permettono di qualificare diverse non conformità nell’ambito della tardiva azione e non nella
mancata gestione del rischio ) il giudizio di Conformità Operativa è Parzialmente Adeguato. Al 21/08/2018
sono stati ritenuti necessari 44 Interventi Correttivi, di cui 25 relativi alla classificazione e valutazione delle
posizioni.
Il comitato prende atto.
Con riferimento al punto [5] all’ordine del giorno il Dir Boetti illustra come il Servizio Controlli Esposizioni
Creditizie, seguendo la programmazione interna delle attività di controllo, ha effettuato un’analisi volta a
verificare la conformità operativa nell’esecuzione degli adempimenti di controllo e monitoraggio previsti nel
documento normativo “D56 – Amministrazione del Portafoglio Non Performing” di MPS Capital Services
Spa (MPSCS). In fase di pubblicazione dell’ultima versione del Documento (versione n.10 del 08 maggio
2018), il design dei controlli di linea è stato valutato «Adeguato» in relazione alla copertura (totale delle
posizioni in gestione presso l’Ufficio Gestione Portafoglio Non Performing) ed alla capacità mitigante i rischi
di mancata/non tempestiva: autorizzazione del passaggio di stato e aggiornamento del Dubbio Esito.
L’attività di analisi si è focalizzata sul portafoglio Inadempienze Probabili di MPSCS in stock al 30/06/2018
con esposizione superiore a 500.000 euro (perimetro di valutazione analitica) con esclusione di alcune
casistiche particolari per le quali è possibile osservare frequenze di intervento differenti da quanto previsto
dalle Policy (es. Coordinamento della Capogruppo, cause legali in corso, previsioni di cessione etc).
Al fine di catturare gli elementi specifici del monitoraggio, sono state condotte 2 distinte analisi:
1. «Sofferenze di Gruppo»* con l’obiettivo di valutare la corretta classificazione ed acquisire le eventuali
    motivazioni alla base del disallineamento. Il fenomeno pesa l’8,2% del portafoglio in gestione oggetto di
    analisi. Anche se il peso relativo è marginale, è stato riscontrato un non tempestivo allineamento delle
    strategie di gestione con conseguente ritardato avvio delle azioni di recupero. Alla luce di tali evidenze
    viene espresso un giudizio di sintesi «Non Adeguato».
2. «Stock Inadempienze Probabili» con l’obiettivo di verificare il costante e corretto aggiornamento degli
    elementi di giudizio, delle previsioni di perdita oltre che della lavorazione dei parametri di classificazione
    sulle posizioni con Esposizione > 500K, sono stati individuati 2 sotto cluster in base all’anzianità di
    classificazione. Il giudizio di sintesi in merito al processo di monitoraggio è risultato essere «In Prevalenza
    Adeguato».
Complessivamente le non conformità operative rilevate indicano un non tempestivo aggiornamento degli
accantonamenti per circa 800K. I giudizi di conformità operativa sono stati riproporzionati in relazione al
peso del sub-portafoglio in esame sul totale del perimetro analizzato, pertanto il giudizio di conformità sul
processo di gestione è «In Prevalenza Adeguato».
GRUPPOMONTEPASCHI                                                                                     Pagina 4 di 5

Il comitato prende atto.
In sintesi, il Comitato Gestione Rischi di Capogruppo Bancaria, all’unanimità:
<U+F0D8>    prende atto delle evidenze contenute nel credit risk reporting (update al 30 settembre 2018)
<U+F0D8>    rilascia parere favorevole in merito all’aggiornamento del Piano di roll-out sui modelli AIRB
<U+F0D8>    prende atto delle risultanze del controllo di conformità sulla Detection delle Misure di Forbereance
<U+F0D8>    prende atto delle risultanze del controllo di conformità sul processo di gestione delle IPRA di MPS
<U+F0D8>    prende atto delle risultanze del controllo di conformità sul portafoglio NPE di MPS CS
Non essendo previsti altri punti in agenda, il Dir Bellucci chiude il Comitato alle ore 17:30.
                                                                          Il Segretario
                                                                        Lorenzo Boetti
GRUPPOMONTEPASCHI                                                                                  Pagina 5 di 5

