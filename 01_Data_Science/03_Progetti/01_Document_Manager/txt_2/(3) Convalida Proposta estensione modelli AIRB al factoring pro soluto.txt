  Estensione modelli AIRB al
factoring pro soluto di MPSLF
   di controparti già AIRB
       Parere di Convalida
                       Direzione Chief Risk Officer
              Servizio Validazione Sistemi di Rischio
                                     7 Giugno, 2019

Parere di Convalida
La Funzione di Convalida ha analizzato la proposta elaborata dalla Funzione di Controllo del Rischio di estendere l’utilizzo dei modelli AIRB alle esposizioni factoring pro soluto
relativamente alle controparti che già presentano altre esposizioni rientranti nel perimetro AIRB.
La modifica proposta non ha impatti apprezzabili sui modelli di PD e LGD in uso o oggetto di istanza in quanto:
       <U+27A2>  Modelli di PD:
          • le caratteristiche delle controparti in esame, incluso il loro eventuale passaggio in default, sono già valutate nell’ambito dei campioni di sviluppo / ricalibrazione
             nonché di backtesting di tali modelli;
          • il 90% delle esposizioni factoring pro soluto sono valutate tramite i modelli Corporate e Large Corporate nell’ambito dei quali non è previsto l’utilizzo di informazioni
             andamentali interne e quindi le evidenze sui crediti ceduti non impattano sul calcolo del rating statistico;
          • le evidenze delle analisi di backtesting svolte dalla Struttura di sviluppo sulle controparti in esame hanno evidenziato esiti positivi, con il rapporto PD/TD che si attesta,
             a livello complessivo, al di sopra della parità;
       <U+27A2>  Modelli di LGD:
          • le caratteristiche delle esposizioni in esame sono già incluse nell’ambito dei campioni di stima della LGD Sofferenza di MPS Leasing & Factoring poiché in caso di un
             eventuale insoluto, le esposizioni sono subito ricondotte sul ceduto, di conseguenza incluso in tali campioni;
          • le caratteristiche delle controparti in esame sono già per la quasi totalità incluse anche nell’ambito della popolazione di stima dei danger rate di MPS Leasing &
             Factoring, risultando del tutto trascurabile il numero di controparti aggiuntive con esposizioni factoring pro soluto da includere all’interno degli stessi.
La scrivente Funzione esprime, inoltre, nulla osta a trattare l’estensione proposta come un model change NON sostanziale, ai sensi di quanto previsto dal Regolamento UE
529/2014 (EN) e dalla Direttiva di Gruppo in materia di Gestione del Rischio Modello (D2357), in quanto:
          • da un punto di vista qualitativo (allegato I, parte I, sezione 1, art. 1, del Regolamento), le caratteristiche delle controparti / esposizioni in esame sono già valutate
             nell’ambito dei modelli AIRB assicurando coerenza in termini di rappresentatività e comparabilità rispetto a quelle già valutate con tali modelli;
          • da un punto di vista quantitativo, essendo MPS Leasing & Factoring una subsidiary di Banca MPS, gli impatti in termini di riduzione degli RWA derivanti
             dall’estensione in esame sono valutati a livello consolidato e si attestano al di sotto del limite dell’1,5% previsto dall’art. 4, lettera c del Regolamento.
Tutto ciò premesso, la scrivente Funzione esprime nulla osta alla trasmissione di notifica ex-ante all’Autorità di Vigilanza relativamente alla proposta in esame.
                                                                                                                                                                                         2


