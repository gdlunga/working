Proposta per il Consiglio di Amministrazione                         Protocollo:
Siena, 08/02/2018
 Oggetto             Analisi dei Soggetti Collegati al 31-12-2017 e proposta limiti operativi 2018
Allegati:
1. Analisi Soggetti Collegati al 31-12-2017.
1. MOTIVAZIONE
     <U+F0B7>    Al fine di adeguare le autonomie interne gestionali in materia di esposizione verso i soggetti
          collegati, anche alla luce della ridefinizione del perimetro degli stessi avvenuto a seguito
          dell’ingresso del MEF nel capitale della Capogruppo Bancaria, si sottopone la presente
          proposta al Consiglio per l’approvazione.
     <U+F0B7>    Le disposizioni di Vigilanza di Banca d’Italia1 in materia di attività di rischio e conflitti di
          interesse nei confronti dei soggetti collegati prevedono che le banche adottino specifici
          presìdi organizzativi e di controllo, tali da assicurare il rispetto costante dei limiti prudenziali
          esterni ed i livelli di propensione al rischio interni, coerenti con il profilo strategico e le
          caratteristiche organizzative della banca o del gruppo bancario.
     <U+F0B7>    Come previsto dalle disposizioni di Vigilanza e dai processi interni, le politiche in materia di
          controlli devono essere approvate dal Consiglio di Amministrazione. La presente memoria è
          sottoposta preventivamente al Comitato per le operazioni con Parti Correlate e al Collegio
          Sindacale per il rilascio di specifici pareri.
2. ELEMENTI CHIAVE DELLA DECISIONE DA ASSUMERE/INFORMATIVA
     <U+F0B7>    In esito alla ricapitalizzazione precauzionale di BMPS, il Ministero dell’Economia e delle Finanze
          (‘MEF’) è divenuto socio di controllo della Capogruppo Bancaria (con una partecipazione
          superiore al 50% del capitale sociale) e, in quanto tale, qualificabile come parte correlata e
          soggetto collegato di BMPS ai fini della disciplina in oggetto. Questa circostanza ha determinato
          la necessità di rivedere il perimetro dei soggetti collegati, con riferimento al MEF e alle sue
          controllate dirette e indirette, che è stato oggetto anche di alcuni chiarimenti interpretativi che
          la Banca ha avanzato alla Banca d’Italia (trattamento c.d. “a silos”). A seguito di questa specificità
          si propone pertanto di stabilire nuovi limiti operativi gestionali per queste controparti.
     <U+F0B7>    In considerazione inoltre della delicatezza che tale tematica riveste (cfr. anche quanto previsto
          nei Commitment DG Comp del Piano di Ristrutturazione e nel Risk Appetite Statement 2018), la
          presente proposta prevede che i vincoli interni proposti siano trattati a tutti gli effetti come una
   1
     Cfr. Circolare Bankit n.285/13 che per le operazioni con parti correlate rimanda a specifiche disposizioni in materia di
   controlli interni e responsabilità degli organi aziendali contenute nella Circolare Bankit n. 263/13 Titolo V, Capitolo 5,
   Sezione IV.
   SISIFO – Numero di protocollo                              Oggetto:                                            Pagina 1 di x

           estensione del Risk Appetite Statement sulla materia dei Soggetti Collegati. I vincoli
           regolamentari assumono quindi la valenza di Risk Capacity, mentre i vincoli interni sono definiti
           come Risk Tolerance, anche ai fini dei processi di escalation.
     <U+F0B7>     Il CdA BMPS del 22-02-2018 nell’ambito del RAS 2018 ha confermato una propensione al rischio
           massima, in termini di esposizione a livello consolidato verso la totalità dei soggetti collegati, pari
           al 30% in termini di attività di rischio rapportato al Capitale Ammissibile di Gruppo, pur
           prendendo in considerazione il fatto che l’ingresso del MEF nel perimetro amplia molto
           l’esposizione complessiva.
     <U+F0B7>     Si propone di confermare - come Risk Tolerance - i limiti interni attuali a livello consolidato sul
           singolo soggetto collegato, introdurre nuovi limiti a livello individuale sul singolo soggetto
           collegato e prevedere soglie differenziate per il complesso di riferimento delle controparti MEF.
     <U+F0B7>     Al CdA è richiesto di approvare l’Estensione del Risk Appetite Statement alle esposizioni verso i
           Soggetti Collegati, come meglio rappresentata nella successiva sezione 3.2.
3. INFORMAZIONI RILEVANTI
3.1 Monitoraggio al 31-12-2017
    Al 31-12-2017 si stima l’assorbimento complessivo a livello consolidato verso la totalità dei
    soggetti collegati nella misura del 17,5%, rispetto ad un limite interno gestionale fissato dal CdA
    del 30% (autonomie assorbite nella misura del 58%). Tutte le analisi sono contenute nell’All.1.
    La tabella seguente riporta l’assorbimento dei limiti gestionali e regolamentari sul singolo soggetto
    collegato, a livello consolidato di Gruppo MPS:
     LIMITI GESTIONALI E PRUDENZIALI CONSOLIDATI su base ESPOSIZIONE PONDERATA - Assorbimenti dei principali soggetti collegati (°)
     Valori in €/mln
                                                                                                    Esposizione                     Assorb. %                       Assorb. %
                                                                                     Capitale                           Limite                         Limite
       Soggetto Collegato (parte correlata e                     Esposizione                        Ponderata /                      Limite                          Limite
                                                   Esposizione                     Ammissibile                        Gestionale                   Regolamentare
              relativi soggetti connessi)                         Ponderata                           Capitale                     Gestionale                     Regolament.
                                                                                    Consolidato                      Consolidato                     Consolidato
                                                                                                    Ammissibile                    31-12-2017                      31-12-2017
     CASSA DEPOSITI E PRESTITI SPA DE                     442.87        273.39                               3.02%             3%         101%                 5%          60%
     ENI SPA                                              400.70        270.80                               2.99%             3%         100%                 5%          60%
     ENEL SPA                                             313.19        159.30                               1.76%             3%          59%                 5%          35%
     FERROVIE DELLO STATO ITALIANE S.                     227.29        136.19                               1.50%             3%          50%                 5%          30%
     NUOVA SORGENIA HOLDING S.P.A.                        361.53        267.56                               2.95%             9%          33%                15%          20%
                                                                                     9,063.72
     SAIPEM S.P.A.                                        183.18         75.89                               0.84%             3%          28%                 5%          17%
     IMMOBILIARE NOVOLI S.P.A.                            100.37         96.79                               1.07%             9%          12%                15%           7%
     SANSEDONI SIENA SPA                                   52.26         51.61                               0.57%             9%           6%                15%           4%
     MPS TENIMENTI POGGIO BONELLI E C                      46.34         46.09                               0.51%             9%           6%                15%           3%
     ASSICURAZIONI GENERALI SOCIETA'                       14.42         14.42                               0.16%             3%           5%                 5%           3%
     Fonte dati: Servizio Normativa Regolamentare e Reporting.        (°) Il report evidenzia le esposizioni ordinate per Assorb.% Limite decrescente.
    SISIFO – Numero di protocollo                                                   Oggetto:                                                                    Pagina 1 di x

   Al 31-12-2017 tutti i limiti regolamentari risultano rispettati.
   Si rileva invece il superamento del limite gestionale consolidato per il soggetto collegato CASSA
   DEPOSITI E PRESTITI SPA con un assorbimento del 3,02% a fronte di un limite interno del 3%
   (assorbimento del 101% delle deleghe).
3.2 Proposta di Estensione del Risk Appetite Statement
   La normativa di Vigilanza mira a presidiare il rischio che la vicinanza di taluni soggetti ai centri
   decisionali delle Banca possa compromettere l’oggettività e l’imparzialità delle decisioni relative
   alla concessione di finanziamenti e ad altre transazioni nei loro confronti, con possibili distorsioni
   nel processo di allocazione delle risorse, esposizione della banca a rischi non adeguatamente
   presidiati e misurati, potenziali danni per depositanti ed azionisti.
   Sono considerati “soggetti collegati di gruppo” le singole parti correlate e tutti i soggetti ad esse
   connessi2.
   Le disposizioni di vigilanza stabiliscono limiti prudenziali individuali indifferenziati (pari al 20% a
   livello di singola banca) e consolidati (a livello di gruppo bancario) differenziati per tipologia di
   soggetto calcolati come attività di rischio rapportate al Capitale Ammissibile3 assunte nei confronti
   dei soggetti collegati del Gruppo e ne prescrivono il rispetto in via continuativa.
   2
     In particolare, sono parti correlate, in virtù delle relazioni intrattenute con BMPS, con le altre banche o con gli intermediari vigilati
   del gruppo, i seguenti soggetti:
     <U+F0B7>    esponenti aziendali: Amministratori, Sindaci, Direttore Generale ed eventuali soggetti che svolgono funzioni equivalenti a
          quella di Direttore Generale;
     <U+F0B7>    partecipanti al capitale: soggetti che, ai sensi degli articoli 19 e ss. del TUB, sono tenuti a chiedere l’autorizzazione a Banca
          d’Italia in considerazione delle partecipazioni detenute;
     <U+F0B7>    soggetto, diverso dal partecipante, in grado di nominare, da solo, uno o più componenti del Consiglio di Amministrazione, cui
          sono attribuite sia la funzione di supervisione strategica sia la funzione di gestione, anche sulla base di patti in qualsiasi forma
          stipulati o clausole statutarie aventi per oggetto o per effetto l’esercizio di tali diritti o poteri;
     <U+F0B7>    società o impresa anche costituita in forma non societaria su cui BMPS, le altre banche o gli intermediari vigilati del gruppo
          sono in grado di esercitare il controllo o l’influenza notevole.
   Per soggetti connessi alla parte correlata si intendono:
         <U+F0B7>    società o imprese, anche costituite in forma non societaria, controllate da una parte correlata;
         <U+F0B7>    soggetti che controllano le parti correlate;
         <U+F0B7>    soggetti sottoposti, direttamente o indirettamente, a comune controllo della medesima parte correlata;
         <U+F0B7>    stretti familiari di una parte correlata (parenti fino al secondo grado, coniuge o convivente more uxorio, nonché i figli di
              quest’ultimo) nonché imprese o società controllate dagli stretti familiari stessi.
   Per parte correlata non finanziaria la normativa di vigilanza (cfr circolare 263 di Banca d’Italia) individua una parte correlata che
   esercita in prevalenza, direttamente o tramite società controllate, attività d’impresa non finanziaria come definita nell’ambito della
   disciplina delle partecipazioni detenibili dalle banche e dai gruppi bancari.
   3
     Il Capitale ammissibile è definito dalla normativa di Vigilanza essere pari al Tier1 + il Tier2, nella misura massima di
   1/3 del Tier1.
   SISIFO – Numero di protocollo                                      Oggetto:                                                  Pagina 1 di x

Si propone che i vincoli regolamentari assumano la valenza di Risk Capacity all’interno del Risk
Appetite Framework (RAF) del Gruppo Montepaschi, anche ai fini dei processi interni di
monitoraggio e di escalation.
Limiti prudenziali consolidati                Parte correlata finanziaria   Parte correlata non finanziaria
                                             (e relativi soggetti connessi)  (e relativi soggetti connessi)
Esponenti aziendali                                        5,0%                           5,0%
Partecipanti di controllo o in grado
                                                           7,5%                           5,0%
di esercitare influenza notevole
Altri partecipanti e soggetti diversi
                                                          10,0%                           7,5%
dai partecipanti
Soggetti sottoposti a controllo o
                                                          20,0%                           15,0%
influenza notevole
                                       Limite prudenziale individuale 20%
Le disposizioni di Banca d'Italia prevedono inoltre che le banche stabiliscano: “livelli di propensione
al rischio coerenti con il profilo strategico e le caratteristiche organizzative della banca o del
gruppo bancario. La propensione al rischio è definita anche in termini di misura massima delle
attività di rischio verso soggetti collegati ritenuta accettabile in rapporto al patrimonio di vigilanza,
con riferimento alla totalità delle esposizioni verso la totalità dei soggetti collegati.”
Il Gruppo Montepaschi definisce i limiti gestionali con una metodologia mutuata da quella
regolamentare.
Si propone che i vincoli gestionali assumano la valenza di Risk Tolerance all’interno del Risk
Appetite Framework (RAF) del Gruppo Montepaschi, anche ai fini dei processi interni di
monitoraggio e di escalation.
In sede di Risk Appetite Statement (RAS) per l’anno 2018 è stato ritenuto accettabile confermare
un ammontare massimo delle attività di rischio verso la totalità dei soggetti collegati, in rapporto
al Capitale Ammissibile consolidato, pari al 30%, anche considerando che l’ingresso del MEF nel
perimetro amplia molto l’esposizione complessiva.
La soglia del 30% rappresenta la nuova Risk Tolerance complessiva a livello consolidato.
Si propone di continuare a definire internamente limiti gestionali sul singolo soggetto collegato a
livello consolidato, con valenza di Risk Tolerance, differenziati in funzione delle diverse tipologie di
parti correlate. Le autonomie proposte sono confermate nella misura del 60% delle corrispondenti
soglie prudenziali (livello invariato rispetto alle autonomie correnti), con l’eccezione dei soggetti
collegati afferenti al MEF ed alle sue controllate dirette ed indirette secondo l’approccio “a silos”
comunicato nella Lettera Bankit del 18-12-2017, per i quali i limiti sono proposti nella misura del
70% delle corrispondenti soglie prudenziali. L’assorbimento viene calcolato sul valore ponderato,
lo stesso utilizzato ai fini delle rilevazioni prudenziali.
Nel momento in cui si potranno includere nella misura utilizzata a fini gestionali anche i margini
inutilizzati, assicurando quindi un più puntuale presidio dell’esposizione nei confronti dei soggetti
SISIFO – Numero di protocollo                          Oggetto:                                      Pagina 1 di x

collegati stessi, i limiti gestionali per i soggetti afferenti al MEF saranno portati al 90% dei
corrispondenti limiti prudenziali.
Inoltre, si propone di introdurre tali limiti sul singolo soggetto collegato anche a livello
individuale di singola banca del Gruppo Montepaschi (limiti in precedenza non previsti), in ottica
di maggior presidio dei rischi di Gruppo.
Nel dettaglio sono pertanto individuati i seguenti limiti gestionali proposti (tra [<U+F097>] i “limiti MEF”):
Limiti gestionali consolidati                Parte correlata finanziaria      Parte correlata non finanziaria
                                            (e relativi soggetti connessi)     (e relativi soggetti connessi)
Esponenti aziendali                                 3,0% [3,50%]                       3,0% [3,50%]
Partecipanti di controllo o in grado
                                                    4,5% [5,25%]                       3,0% [3,50%]
di esercitare influenza notevole
Altri partecipanti e soggetti diversi
                                                    6,0% [7,00%]                       4,5% [5,25%]
dai partecipanti
Soggetti sottoposti a controllo o
                                                    12,0% [14,0%]                      9,0% [10,5%]
influenza notevole
                                      Limite gestionale individuale 12% [14%]
Rispetto alla situazione al 31-12-2017 l’unico sconfinamento rispetto alle vecchie deleghe è quello
su CDP a livello consolidato, che - alla luce del nuovo schema - si propone di ritenere autorizzato.
Da un punto di vista degli elementi di processo, la verifica del rispetto ex ante della capienza di
nuove operazioni rispetto ai limiti è effettuato dalle Funzioni di Business nel momento della
valutazione di concessione di una nuova linea di fido ad un soggetto collegato o di esecuzione di
una nuova operazione.
In particolare la Direzione CLO verifica costantemente il rispetto dei limiti prudenziali e gestionali
delle attività di rischio verso i Soggetti Collegati. Il Servizio Credit Control Unit riceve dalle funzioni
creditizie proponenti delle Banche / Società del GMPS (rientranti nel perimetro attivo) la richiesta
di preventiva verifica del rispetto dei limiti prudenziali e gestionali sulle operazioni che hanno in
proposta e, solo dopo l’elaborazione e la verifica del rispetto dei suddetti limiti, le operazioni
possono essere deliberate. Esse rimangono mappate e storicizzate nell’applicativo DAISY. Se
l’importo di una nuova operazione comporta (sommata all’esposizione già in essere sul Soggetto
Collegato interessato dalla nuova operazione) il superamento del limite gestionale, l’operazione
viene bloccata e non è possibile procedere.
Inoltre il Servizio Credit Control Unit, avvalendosi del supporto della Funzione Segnalazioni di
Vigilanza, del Risk Management e della Pianificazione, stima la proiezione del Patrimonio di
Vigilanza e dei saldi SISBA a partire da una cut-off date ufficiale, al fine di addivenire ad una
verifica del rispetto dei limiti che sia sincronizzata temporalmente con la data di ciascuna
operazione.
SISIFO – Numero di protocollo                            Oggetto:                                       Pagina 1 di x

   Il monitoraggio ex post del rispetto dei limiti nei confronti degli Organi Aziendali è effettuato dalla
   Funzione di Controllo dei Rischi della Capogruppo con frequenza almeno trimestrale a partire dalle
   risultanze segnaletiche.
   In analogia ai processi di escalation di Gruppo in ambito RAF4, in caso di superamento dei limiti
   gestionali (Risk Tolerance), l’AD/DG della Banca del Gruppo che ha sconfinato presenta al proprio
   CdA un piano di rientro entro le autonomie delegate nel termine di 30gg dalla rilevazione dello
   sconfinamento.
   In caso di superamento dei limiti prudenziali (Risk Capacity) l’autonomia decisionale è accentrata
   nel CdA della Capogruppo Bancaria. La Controllata che ha sconfinato, presenta al CdA della
   Capogruppo - per il tramite dell’AD/DG della Capogruppo - un piano di rientro entro i limiti
   prudenziali nel termine di 30gg dalla segnalazione dello sconfinamento alle Autorità.
4. CONDIVISIONI
   Il contenuto della presente memoria è stato condiviso con Area Compliance, Direzione Group
   General Counsel, Direzione CLO e Direzione CFO nell’ambito del Comitato Gestione Rischi del 26-
   02-2018, che ha rilasciato parere favorevole.
   La memoria è sottoposta al preventivo parere del Comitato per le Operazioni con le Parti Correlate
   e del Collegio Sindacale.
 FIRME                                                                                       DATA
 Area Financial Risk Officer,
 Area Compliance
 Direzione CFO
 Direzione CLO
 Direzione Group General Counsel
 Direzione Chief Risk Officer
 Amministratore Delegato
   4
     Cfr. Direttiva di Gruppo in materia di Governo del Risk Appetite Framework (1030D1930).
   SISIFO – Numero di protocollo                            Oggetto:                           Pagina 1 di x

                                      L' AMMINISTRATORE DELEGATO
                                                   PROPONE
                  al CONSIGLIO DI AMMINISTRAZIONE di adottare la seguente delibera:
           il CONSIGLIO DI AMMINISTRAZIONE esaminata la proposta del 16 febbraio 2018
                        redatta dall’Area Financial Risk Officer avente ad oggetto:
          "Estensione del Risk Appetite Statement alle esposizioni con i Soggetti Collegati ",
                              riposta agli atti con il n. ____/2018, su proposta
                                     dell'AMMINISTRATORE DELEGATO
                            raccolto il parere favorevole del Collegio Sindacale
               e il parere favorevole del Comitato per le operazioni con le Parti Correlate
                                                   DELIBERA
 <U+F0B7>   di approvare il nuovo sistema di limiti sui Soggetti Collegati come estensione del Risk Appetite
     Statement di Gruppo, come rappresentato nella proposta citata.
SISIFO – Numero di protocollo                        Oggetto:                               Pagina 1 di x

