                                                         A ESCLUSIVO USO INTERNO
                                                                                             CAPOGRUPPO BANCARIA
  VERIFICA DI CONVALIDA                                                            Servizio Validazione Sistemi di Rischio
  Applicazione approccio FIRB al factoring pro soluto
                                                                                                       23 Agosto 2019
1. Executive summary
La Verifica riporta le valutazioni espresse dalla Funzione di Convalida Interna (Servizio Validazione Sistemi di
Rischio) relativamente alla proposta elaborata dalla Struttura di sviluppo (Area Lending Risk Officer – Servizio
Credi Risk Models) di adozione dell’approccio FIRB per la valutazione esposizioni factoring pro soluto delle
controparti già rientranti nell’ambito di applicazione dei modelli IRB.
Rileva in primo luogo che, relativamente ai modelli di stima della Probabilità di Default (PD), le caratteristiche
delle controparti in esame, incluso il loro eventuale passaggio in default, sono già valutate nell’ambito dei
campioni di sviluppo / ricalibrazione dei modelli IRB in uso o oggetto di istanza.
Peraltro, buona parte delle esposizioni factoring pro soluto sono valutate tramite i modelli Corporate e Large
Corporate nell’ambito dei quali non è previsto l’utilizzo di informazioni andamentali interne e quindi le evidenze
sui crediti ceduti non impattano sul calcolo del rating statistico.
Inoltre, le evidenze delle analisi di backtesting svolte dalla Struttura di sviluppo sulle controparti in esame,
utilizzando una serie storica recente di 3 anni, dal Dicembre 2015 al Dicembre 2018, hanno evidenziato esiti
positivi, con il rapporto PD/TD che si attesta, a livello complessivo, al di sopra della parità (PD 1,23% vs TD
0,75%).
Con riferimento al processo di attribuzione del rating, rileva che esso all’interno del Gruppo MPS è basato su
una logica di controparte e pertanto non prevede differenze sulla base della tipologia di finanziamento
richiesto. Il rating attribuito alla controparte è utilizzato nella valutazione del merito creditizio anche per le
operazioni di factoring (pro soluto e/o pro solvendo); nel caso del factoring pro soluto, inoltre, la valutazione
del rating del debitore ceduto concorre alla decisione da parte degli organi deliberanti in merito al
perfezionamento dell’operazione.
In merito alla materialità del model change proposto, la scrivente Funzione esprime il proprio nulla osta a
trattare lo stesso come un model change NON sostanziale, ai sensi di quanto previsto dal Regolamento UE
529/2014 (EN) e dalla Direttiva di Gruppo in materia di Gestione del Rischio Modello (D2357).
Questo in quanto da un punto di vista qualitativo, le caratteristiche delle controparti / esposizioni in esame
sono già valutate nell’ambito dei modelli IRB, assicurando coerenza in termini di rappresentatività e
comparabilità1 rispetto a quelle già valutate con tali modelli, e da un punto di vista quantitativo, essendo MPS
Leasing & Factoring una subsidiary di Banca MPS, gli impatti in termini di riduzione degli RWA derivanti
dall’estensione in esame (inferiore a 95 €mln) sono valutati a livello consolidato e si attestano al di sotto del
limite dell’1,5% previsto dall’art. 4, lettera c del Regolamento stesso.
Tutto ciò premesso, la scrivente Funzione esprime nulla osta alla trasmissione di notifica ex-ante
all’Autorità di Vigilanza relativamente alla proposta in esame.
1
  Cfr allegato I, parte I, sezione 1, art. 1, del Regolamento.
  GRUPPOMONTEPASCHI                                                                                PAG.      1 di 1

