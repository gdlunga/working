DIREZIONE CHIEF RISK OFFICER
           VERBALE DEL COMITATO GESTIONE RISCHI DI CAPOGRUPPO BANCARIA
                                        SESSIONE FINANCIAL RISK
                                         Riunione del 21 maggio 2018
                            Siena, Piazza Salimbeni, Sala Multimediale – ore 14:30
Sono presenti:
-   Chief Risk Officer (CRO), Presidente del Comitato            Leonardo BELLUCCI
-   Chief Lending Officer (CLO)                                  Fabrizio LEANDRI (in call)
-   Chief Financial Officer (CFO)                                Andrea ROVELLINI
-   Chief Commercial Officer (CCO)                               Giampiero BERGAMI (in videocall)
-   Resp. Area Financial Risk Officer, Segretario del Comitato   Giacomo VADI
-   Resp. Area Finanza, Tesoreria e Capital Management           Aleardo ADOTTI
-   Resp. Area Pianificazione                                    Manuele BONORA
-   Resp. Servizio Validazione Sistemi di Rischio                Stefano MONI
Risultano assenti:
- Resp. Area Compliance                                          Alessandro PAPANIAROS
- Chief Audit Executive (CAE)                                    Pierfrancesco COCCO
                                                      ***
     La presidenza del Comitato è assunta dal Dir. Bellucci che riepiloga i temi in discussione.
     Il Comitato Gestione Rischi sessione Financial è stato convocato per analizzare le seguenti tematiche
all’ordine del giorno:
     1. Direzione CRO – Verifica andamentale RAF al 31-03-2018;
     2. Direzione CRO – Recovery Plan Monitoring al 31-03-2018;
     3. Direzione CRO – Analisi dei Rischi Finanziari di Gruppo al 31-03-2018;
     4. Direzione CRO – Analisi dei Soggetti Collegati al 31-03-2018;
     5. Direzione CRO – Analisi principali aggiornamenti normativi internazionali;
     6. Varie ed eventuali.
Si ricorda che tutto il materiale di supporto alla presente sessione è stato messo a disposizione in apposito
TeamSite di cui sono state fornite le credenziali.
     Con riferimento al punto [1] all’ordine del giorno il Dir. Vadi illustra le principali risultanze emerse al
31-03-2018, rimandando per tutti i dettagli al “Risk Appetite Monitoring” redatto a cura della Direzione
CRO.
     Rispetto alle nuove soglie RAS (Risk Appetite Statement) approvate dal CdA per il 2018, al 31-03-2018
si evidenziano criticità prevalentemente sugli indicatori di Performance e di Asset Quality/Portafoglio
                                                                                                      Pag. 1 di 4

GRUPPOMONTEPASCHI                            Verbale del Comitato Gestione Rischi di Capogruppo del 21 maggio 2018
Creditizio, con alcuni sconfinamenti dei livelli di Risk Tolerance a vari livelli. Si registrano anche
sconfinamenti nelle Perdite Operative e nelle RWA per alcune BU.
      In particolare, al 31-03-2018 a livello di Gruppo risulta sconfinata la soglia di Risk Tolerance del Net
Margin. A livello di Legal Entity (LE), su MP Banque risulta sconfinata la soglia di Risk Tolerance dell’NPE
Ratio. A livello di Business Units (BU), sulla Direzione CCO risulta sconfinata la Tolerance delle RWA
regolamentari, dell’Average PD e del Worsening. Sulla Direzione CLO risulta sconfinata la Tolerance del
Cure Rate e del Reduction su UtoP e Bad Loans, sulla Direzione CFO quella sulle Operational Losses e sulla
Direzione COO quella delle RWA Interne.
      Con riferimento agli sconfinamenti rilevati, le varie Funzioni riconfermano la validità di continuare a
perseguire gli obiettivi di budget e le azioni ivi definite. In particolare:
<U+F0B7> in tema di Performance di Gruppo, il conseguimento degli obiettivi annui dovrebbe consentire di
     recuperare il gap accumulato nel primo trimestre dal Net Margin rispetto al Budget trimestrale;
<U+F0B7> in tema di indicatori di Asset Quality/Portafoglio Creditizio, gli sconfinamenti rilevati sulla PD o sullo
     scivolamento a UtoP/Bad Loans sul CCO, e quelli sul CLO in materia di Cure Rate e Reduction su UtoP
     e Bad Loans saranno recuperati nei trimestri successivi, sulla base di azioni specifiche già indirizzate
     dalle Funzioni di Business;
<U+F0B7> in materia di indicatori di Capital Adequacy per singola BU, lo sconfinamento della Tolerance sulle
     RWA regolamentari del CCO è riconducibile alla non ancora avvenuta cessione di MP Belgio e MP
     Banque, come prevista nel Piano di Ristrutturazione. Sul COO, lo sconfinamento della Tolerance sulle
     RWA Interne è causato dalla ancora non perfezionata cessione di immobili per 100 €/mln prevista a
     Piano per il 2018. In entrambi i casi, il perseguimento degli obiettivi di Budget annuo assegnati dovrebbe
     consentire il rientro entro i limiti di Tolerance definiti;
<U+F0B7> in tema di Perdite Operative, il superamento della Tolerance sul CFO è da ritenersi meramente tecnico in
     quanto derivante dalla annualizzazione di nuovi accantonamenti nel trimestre per complessivi 5,8 €/mln
     relativi al contenzioso fiscale IRES (anni 2007/2008).
Lo sconfinamento relativo a MPBanque è invece ascrivibile ad una diminuzione della base dei crediti
v/clientela in conseguenza del deleverage connesso alla prevista cessione della banca; lo sconfinamento è
comunque rimesso nelle autonomie deliberative del Consiglio della Controllata, come previsto dai processi
interni.
La Funzione di Controllo dei Rischi predisporrà una apposita memoria al prossimo CdA, per richiedere
autorizzazione temporanea agli sconfinamenti.
      Per quanto attiene al punto [2] all’ordine del giorno, il Dir. Vadi osserva come al 31-03-2018, con
riferimento alle soglie del Recovery Plan di Gruppo deliberate dal CdA in data 02-08-2017, non si
evidenzino sconfinamenti nelle soglie Amber e Red dei Recovery Plan Indicators (RPI). Per quanto riguarda
gli Early Warning Signals (EWS), a fine marzo permane sconfinata la soglia Amber del P/BV in ragione
dell’andamento del corso azionario MPS nel primo trimestre.
Il Comitato viene informato come in data 11-05-2018 il segnale sia tornato in zona «gialla», cioè tra le soglie
Green ed Amber.
      Con riferimento al punto [3], relativo all’analisi dei Rischi di Gruppo al 31-03-2018, il Dir. Vadi
illustra al Comitato il nuovo “Risk Management Report”, estratto Financial Risk, redatto a cura della
Direzione CRO con nuovi contenuti e nuove analisi rispetto ai precedenti report.
      Le analisi correnti e prospettiche - sia in condizioni di normalità sia in condizioni di stress – della
adeguatezza patrimoniale e di liquidità di Gruppo al 31-03-2018 evidenziano una complessiva tenuta dei
principali indicatori rispetto alle soglie RAS 2018.
      Il monitoraggio dei limiti operativi, effettuato sulla base della delibera AD del 14 marzo u.s., evidenzia
alcune criticità sul Portafoglio Creditizio e sulle Perdite Operative, discusse ed analizzate nelle rispettive
Sessioni Lending e Operational del Comitato Gestione Rischi. Sul Rischio Tasso del Banking Book si
evidenzia lo sconfinamento su Widiba, autorizzato dall’AD fino al 30-04-2018: le attività di hedging
individuate e intraprese nel mese di maggio consentiranno un rientro entro la soglia delegata.
      Le RWA gestionali «Pillar2 Equivalent» al 31-03-2018 sono pari a 69,6 €/mld, in diminuzione del 2,7%
rispetto a fine 2017, principalmente riconducibile al Rischio di Mercato di Pillar 2 a seguito della
riclassificazione del BTPi 2041 da AFS a costo ammortizzato.
      Con riferimento ai Rischi di Mercato dei Portafogli Finanziari, il Comitato si sofferma in particolare
sulla nuova analisi regolamentare e per sensitivity. Il requisito patrimoniale a fine marzo risulta in aumento
Direzione Chief Risk Officer                                                                                  2 di 4

GRUPPOMONTEPASCHI                         Verbale del Comitato Gestione Rischi di Capogruppo del 21 maggio 2018
rispetto al trimestre precedente principalmente a causa dell’incremento di sensitivity sul portafoglio IR
derivative di MPSCS.
      Le RWA complessive del Rischio Controparte al 31-03-2018 sono pari a 1.744 €/mln, in diminuzione
dell’1,7% rispetto al trimestre precedente.
      Per quanto riguarda il Rischio Tasso del Banking Book, al 31-03-2018 la sensitivity del Valore
Economico si attesta a 32 €/mln e a -26 €/mln rispettivamente per uno scenario di +25bps e -25bps nei tassi.
      Per quanto riguarda il profilo di liquidità del Gruppo, a marzo risultano in peggioramento sia
l’indicatore di breve termine LCR e sia soprattutto l’indicatore di equilibrio strutturale NSFR che si sta
approssimando al limite operativo.
      Il Dir. Vadi passa quindi ad illustrare il punto [4] all’ordine del giorno. Al 31-03-2018 l’assorbimento
complessivo a livello consolidato verso la totalità dei soggetti collegati è stimato nella misura del 17,4%,
rispetto ad un limite interno gestionale fissato dal CdA del 30% (autonomie assorbite nella misura del 58%).
Al 31-03-2018 tutti i limiti regolamentari risultano rispettati. Permane il superamento del limite gestionale
consolidato per il soggetto collegato CASSA DEPOSITI E PRESTITI SPA con un assorbimento del 3,03%
contro un limite gestionale del massimo del 3% (autonomie assorbite nella misura del 101%) in ragione della
modifica del perimetro dei soggetti collegati a seguito dell’ingresso del MEF nel capitale BMPS. La
Funzione di Controllo dei Rischi predisporrà idonea informativa agli Organi Aziendali, proponendo al CdA
di autorizzare lo sconfinamento rilevato in attesa che siano riviste e approvate le nuove deleghe sul
comparto.
      In relazione al punto [5] all’ordine del giorno, il Dir. Bellucci presenta al Comitato una sintesi dei
principali aggiornamenti normativi internazionali (ECB, BIS, CRR2, EBA, European Parliament) in tema di
“Credit Risk”, “Interest rate risk in the banking book”, “Trading Book”, “Operational Risk”, “CIUs”
(“Collective Investment Undertakings”), “Large Exposures”, “Basel III Output Floor”, “New SREP
Guidelines”, “Draft Guidelines on institution’s stress testing”, “Internal Governance”, “Sovereign
Concentration Charge e Sovereign Exposures”.
      Il Comitato si sofferma ad analizzare nel dettaglio gli impatti previsti per la Banca, pur nella
consapevolezza che si tratta di stime suscettibili di una elevata variabilità in ragione del phase-in/timing di
introduzione e della loro possibile modificazione.
      In relazione al punto [6] all’ordine del giorno, al Comitato viene presentato l’aggiornamento del
Regolamento Interno del Comitato Gestione Rischi (1030D02044), che è già stato illustrato e discusso nelle
precedenti Sessioni Lending e Operational. Il documento definisce le modalità di funzionamento del
Comitato Gestione Rischi in conformità con l’articolazione in sessioni e con i compiti assegnati dal
Regolamento n.1. Il Comitato prende atto dell’aggiornamento, autorizzandone la pubblicazione in normativa
interna.
                                                         ***
    In sintesi, il Comitato Gestione Rischi sessione Financial di Capogruppo Bancaria, all’unanimità:
      <U+F0D8> prende atto delle risultanze contenute nel “Risk Appetite Monitoring” redatto a cura della
          Direzione CRO in merito alla verifica andamentale degli indicatori RAF al 31-03-2018. Gli
          sconfinamenti rilevati saranno sottoposti dalla Direzione CRO al CdA, per richiederne
          l’autorizzazione temporanea allo sconfinamento in considerazione del fatto che le remedial
          actions sono quelle già contenute nel Budget/RAS 2018. Per quanto riguarda lo sconfinamento
          di Risk Tolerance sull’NPE Ratio di MPS Banque la gestione dello sconfinamento viene rimessa
          nelle autonomie deliberative della Controllata, secondo quanto previsto dalla Direttiva RAF di
          Gruppo;
      <U+F0D8> prende atto del monitoraggio degli indicatori principali di Recovery Plan al 31-03-2018;
      <U+F0D8> prende atto delle risultanze contenute nel “Risk Management Report – Financial Risks” redatto a
          cura della Direzione CRO in merito all’andamento generale dei rischi al 31-03-2018;
Direzione Chief Risk Officer                                                                               3 di 4

GRUPPOMONTEPASCHI                         Verbale del Comitato Gestione Rischi di Capogruppo del 21 maggio 2018
     <U+F0D8> prende atto del monitoraggio delle esposizioni nei confronti dei Soggetti Collegati al 31-03-2018;
        la Direzione CRO procederà all’inoltro dei consueti flussi informativi agli Organi Aziendali
        unitamente ad una proposta al CdA di autorizzazione allo sconfinamento registrato sul limite
        gestionale sui soggetti collegati per Cassa Depositi e Prestiti;
     <U+F0D8> prende atto dei principali aggiornamenti normativi internazionali;
     <U+F0D8> prende atto e ratifica il Regolamento Interno del Comitato Gestione Rischi richiedendone la
        pubblicazione in normativa interna.
   Non essendo previsti altri punti in agenda, il Dir. Bellucci chiude il Comitato alle ore 15:30.
                                                                                           Il Segretario
                                                                                              G.Vadi
Direzione Chief Risk Officer                                                                               4 di 4

