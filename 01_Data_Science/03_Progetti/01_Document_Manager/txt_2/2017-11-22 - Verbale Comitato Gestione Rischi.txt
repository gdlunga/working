DIREZIONE CHIEF RISK OFFICER
           VERBALE DEL COMITATO GESTIONE RISCHI DI CAPOGRUPPO BANCARIA
                                          SESSIONE LENDING RISK
                                         Riunione del 22 novembre 2017
                            Siena, Piazza Salimbeni, Sala Multimediale – ore 16:00
Sono presenti:
-  Vice Direttore Generale Vicario, Vice Presidente del Comitato          Angelo BARBARULO
-  Chief Lending Officer (CLO)                                            Fabrizio LEANDRI
-  Chief Risk Officer (CRO), Relatore del Comitato                        Andrea ROVELLINI
-  Chief Financial Officer (CFO)                                          Francesco Renato MELE
-  Chief Commercial Officer (CCO)                                         Antonio NUCCI
-  Resp. Direzione Retail                                                 Eleonora Maria COLA
-  Resp. Direzione Corporate                                              Giampiero BERGAMI (in call)
-  Resp. Direzione Crediti Performing                                     Emanuele SCARNATI (in call)
-  Resp. Direzione Crediti Non Performing                                 Lucia SAVARESE
-  Resp. Area Credit Portfolio Governance                                 Gianfranco RUGGIERO
-  Resp. Area Compliance                                                  Alessandro PAPANIAROS
-  Resp. Area Lending Risk Officer, Segretario del Comitato               Lorenzo BOETTI
Hanno inoltre partecipato alla riunione:
- Chief Audit Executive (CAE)                                             Pierfrancesco COCCO
- Resp. SVSR (Convalida Interna)                                          Stefano MONI
Risultano assenti:
- Amministratore Delegato e DG, Presidente del Comitato                   Marco MORELLI
                                                       ***
     In assenza del Direttore Morelli, la presidenza del Comitato viene assunta dal Dir. Barbarulo, come
previsto dal Regolamento n.1. Il Comitato Gestione Rischi, Sessione Lending Risk, è stato convocato per
analizzare le seguenti tematiche all’ordine del giorno:
1. Aggiornamento su OSI 1238 (informativa);
2.1 Modelli Airb su controparti Corporate: Revisione Perimetro Rating di Processo (rilascio parere);
2.2 Modelli Airb su controparti Corporate: Revisione Autonomie deliberative (rilascio parere);
3 Analisi nuovo portafoglio mutui 2017 (informativa).
     Con riferimento al punto [1] all’ordine del giorno il Dir. Boetti riepiloga brevemente gli impatti
dell’ispezione Osi 1238, pari a 954 €/mln di delta rettifiche sul portafoglio oggetto di CFR e 6.595 €/mln sul
portafoglio oggetto di projection.
     Ricorda come nel corso del secondo trimestre del 2017 la Banca ha inviato alla BCE una serie di
informazioni attestate dalle società di revisione E&Y e KPMG nelle quali dimostrava di aver recepito fino al
31 marzo 2017 circa 705 mln di provisions sulla CFR e 5.617 mln sui crediti oggetto di projection
(considerando nel conteggio gli impatti delle projection sul portafoglio oggetto di cessione e le reduction di
                                                                                                    Pag. 1 di 4

GRUPPOMONTEPASCHI                               Verbale del Comitato Gestione Rischi di Capogruppo del 22 Novembre
2017
esposizione sulle Top4 posizioni performing e sulle posizioni non più affidate), a fronte di una richiesta di
6.595 €/mln. Sui restanti, non recepiti, 249 mln di CFR e 978 mln di Projections, la Banca dimostrava altresì
di aver incluso nel piano di ristrutturazione nel periodo 2018-2021 come impatto IFRS9, altri 175 di CFR e
793 di Projections. A fronte di tale riconciliazione il 19 giugno del 2017 la BCE, riconoscendo quanto sopra
sintetizzato, richiedeva esplicitamente alla banca di recepire entro fine 2017 i 249 mln di CFR, senza
quindi scontare 175 mln negli anni successivi, e di inserire comunque nel piano di ristrutturazione i 185 mln
di Projection restanti.
      Aggiornando i dati al 30 settembre 2017 la Banca risulta aver recepito sul perimetro oggetto di CFR
1.097 €/mln, sul perimetro oggetto di proiezione statistica 6.736.
      I valori sopra riportati sono determinati a livello di portafoglio complessivo; aprendo l’analisi sulla CFR
per singolo debitore, senza compensare maggiori accantonamenti con minori accantonamenti il delta non
recepito sul ptf CFR è di 135 mln (determinato sulla base dell’Ead al 30/09/2017 e del coverage atteso da
BCE), di cui 18 €/mln sul perimetro della Cessione Valentine. Sul portafoglio non Valentine pertanto il delta
CFR non recepito è pari a 117 mln di cui 80 sul ptf performing e 37 sul ptf non performing.
      Il Dir. Leandri e il Dir.Rovellini condividono la necessità di colmare già sui dati di novembre 2017 il
delta sul non performing, mentre sulle posizioni performing il Dir Leandri riferisce di aver richiesto alla
sua struttura di rivedere, secondo le logiche di valutazione del team ispettivo, le prime posizioni (le top5
rappresentano il 90% del petitum). Il Dir Rovellini evidenzia la necessità di un parere da parte dei revisori
sulla correttezza a fini contabili delle valutazioni effettuate, richiesta fra l’altro dalla stessa BCE. Il tutto
entro fine 2017 mentre il Comitato verrà aggiornato sugli approfondimenti in corso in occasione della
prossima riunione.
      Il Comitato prende atto
      Viene quindi presa in esame la proposta di Revisione del Perimetro dei Rating di Processo (punto
[2.1]). Il Dir Boetti ricorda che il Gruppo MPS assegna alle controparti Aziende rientranti nel perimetro Airb
un rating che può essere:
      <U+F0FC> Statistico per tutte le Aziende italiane non finanziarie con fatturato inferiore a 10 €Mln,
      <U+F0FC> di Processo, per tutte le Aziende italiane non finanziarie con fatturato superiore a 10 €Mln.
     Per assegnare il rating di Processo sono oggi utilizzate circa 133 risorse / 124 Fte (100 analisti per circa
129 pratiche a testa e 24 rater per 530 pratiche a testa) per valutare complessivamente circa 13k controparti.
     Sulle controparti sotto 1 €/mln di accordato e fino a 200 €Mln di fatturato il rating di processo osservato
nel periodo giu15 – giu16 ha portato alla conferma del rating statistico nel 74% dei casi e ad un override di
un solo notch nel 22% dei casi. L’override non ha quindi contribuito a cambiare sostanzialmente il rating
statistico la cui performance sul perimetro in esame è risultata conservativa (in termini di importi TD
osservato 2,13% vs Pd statistica 2,88% vs Pd processo 2,84%). Su queste controparti il Gruppo MPS non ha
di fatto una esposizione rilevante, ma il tempo che dedica a queste controparti per l’attribuzione di un rating
di processo è analogo a quello dedicato a controparti con affidamenti ben più materiali. Eliminare dal
perimetro del rating di processo questo portafoglio permetterebbe di dedicare maggior tempo e analisi
quali/quantitative più accurate sulle esposizioni maggiormente rilevanti.
     Rileva inoltre che il Restructuring Plan 2017/2021 si basa sulla continua ricerca del miglioramento
dell’efficienza lavorativa, della diminuzione dei costi del personale, sulla massimizzazione degli
automatismi, ove perseguibili. Nell’ambito della diminuzione dei costi del personale gli esodi per adesione al
fondo di solidarietà previsti sulle Agenzie di Rating riguarderanno il 20% circa del personale, la maggior
parte delle quali già a valere da fine 2017.
     Pertanto il Dir. Boetti rileva che:
     <U+F0A7> senza una revisione del perimetro dei rating oggetto di Processo i carichi di lavoro non risulterebbero
          sostenibili con conseguente peggioramento della qualità del lavoro svolto e aumento dei rating
          scaduti.
     <U+F0A7> si ritiene corretto variare il perimetro di applicazione del rating di Processo introducendo la soglia
          minima di 1 €/mln di accordato per le imprese (non holding) con fatturato compreso tra 10 -200
          €/mln di fatturato, dato che tale variazione non inficia la detection del rischio e non comporta
          variazioni sostanziali dei requisiti patrimoniali del Gruppo MPS.
     La modifica proposta rientra nella casistica dei model change non sostanziali, che dovrà essere oggetto
di notifica ex ante alla BCE (tempo di risposta da normativa fino a 2 mesi).
Direzione Chief Risk Officer                                                                                2 di 4

GRUPPOMONTEPASCHI                               Verbale del Comitato Gestione Rischi di Capogruppo del 22 Novembre
2017
     Il Dir. Nucci chiede al Dir. Boetti di chiarire meglio il perimetro di applicazione del rating di processo,
quando si attiva il processo del rating, se il gestore può richiedere la review di un rating, chi compila il
questionario qualitativo, chi fa il processo del rating, qual’è sia il limite massimo di upgrading o
downgrading.
Il Dir. Boetti precisa che l’attuale rating di processo si avvale di due fasi:
-    compilazione di un questionario qualitativo, redatto in parte sia dal gestore sia dall’analista delle
     Agenzie di Rating da cui può scaturire una variazione sia positiva che negativa di un solo notch,
-    processo del rating durante il quale i rater deliberano i rating con un override massimo migliorativo
     rispetto al questionario qualitativo di 2/3 notch (a seconda del fatturato </> di 150 mln), illimitato se
     peggiorativo.
     Il rating di processo riguarda solo le aziende con fatturato superiore a 10 mln, si ricorda che inizialmente
il limite era di 2,5 mln nel 2008 e come questo sia poi stato innalzato nel corso degli ultimi anni prima a 5 e
poi a 10 €/mln di fatturato, post sempre approvazione da parte della BCE. Viene chiarito che il rating ha la
validità di un anno, ma che è facoltà del gestore richiedere una review del rating, soprattutto in presenza di
nuove erogazioni, revisioni dei fidi, disponibilità di nuove informazioni.
      Il Dir. Nucci invita la funzione relatrice a valutare la possibilità di estendere la redazione di un
questionario qualitativo anche alle aziende con fatturato inferiore a 10 €/mln, come ad esempio fatto sulle
prime due banche italiane.
      Il Dir Rovellini ricorda che l’attuale impianto è stato oggetto di validazione da parte dell’organo di
vigilanza e che comunque qualsiasi review della metodologia di attribuzione del rating di una controparte
comporta una richiesta di change model all’autorità di vigilanza con tempi di attesa molto lunghi.
      Il Dir Bergami rappresenta l’importanza di un refresh formativo sui modelli Airb su tutta la rete al fine
di migliorare la cultura del rischio e la conoscenza da parte dei gestori, in particolare sul mondo del rating.
      Il Dir Rovellini si impegna a prevedere per il 2018 una adeguata formazione su tali temi.
      Il Dir Moni esprime il nulla osta della Funzione di Convalida Interna a procedere con l’iter di
approvazione della modifica proposta.
      Preso atto di quanto discusso, il Comitato esprime parere favorevole alla proposta, dando mandato al
CRO di proseguire con l’invio alla BCE dell’istanza di variazione del perimetro dei rating di processo.
      Il Comitato passa quindi al punto [2.2] all’ordine del giorno, relativo alla Revisione delle autonomie
deliberative sui modelli Airb. Il Dir Boetti evidenzia che quanto portato in proposta è finalizzato a
razionalizzare le autonomie delegate in tema di attribuzione del Rating Interno, ed è orientato al
perseguimento dei seguenti obiettivi:
-    efficientamento del processo di attribuzione del Rating Interno e riduzione dei tempi di risposta al
     cliente nel caso di proposte con scostamenti nulli o contenuti rispetto al rating statistico;
-    focalizzare gli organi centrali su proposte di rating caratterizzate da scostamenti significativi dal rating
     statistico;
-    ampliare le facoltà di override, per gestire casistiche che rivestono carattere di eccezionalità, da
     riservare esclusivamente all’organo deliberante più elevato (Responsabile Area LRO);
     In particolare la proposta prevede in una prima fase di:
-    rimuovere la soglia di fatturato dei 150 mln che non permette per le pratiche con importo inferiore a 30
     €/mln di essere valutate dalle strutture Territoriali
-    inserire una soglia di 30 €/mln al superamento della quale (sia su base individuale che di gruppi di clienti
     connessi) il rating verrà deliberato solo dalle strutture centrali
-    lasciare un autonomia rispetto al rating statistico di un +2 notch di override sui responsabili delle
     Agenzie di Rating o del Settore di Delibera Rating, alzare a + 4 notch l’override in autonomia del
     responsabile del Servizio Rating, a +6 notch quello in autonomia al responsabile dell’Area.
     Il model change proposto si classifica come model change non sostanziale con notifica ex ante che
dovrà essere oggetto di notifica ex ante alla BCE (tempo di risposta da normativa fino a 2 mesi).
      Il Dir. Moni evidenzia che un esercizio esteso delle ampie facoltà, proposte per il Responsabile
ALRO, manifesterebbe una difficoltà dei modelli di rating autorizzati a rappresentare efficacemente
il profilo di rischio del cliente nonché l’insorgere di possibili situazioni di conflitto di interessi. Di
Direzione Chief Risk Officer                                                                                3 di 4

GRUPPOMONTEPASCHI                                Verbale del Comitato Gestione Rischi di Capogruppo del 22 Novembre
2017
conseguenza, esprime il nulla osta della Funzione di Convalida Interna a procedere con l’iter di
approvazione della modifica proposta (Fase 1) a condizione che l’esercizio delle autonomie
deliberative migliorative del Responsabile ALRO sia tracciato, documentando le casistiche
riscontrate e le motivazioni per cui, caso per caso, è stato ritenuto che i modelli interni non avessero
rappresentato il profilo di rischio del cliente. Il Dir Rovellini invita il Dir Moni a contribuire alla
definizione di una scheda sintetica che dovrà essere predisposta nei casi in cui l’override di +5/6
notch venga esercitato dal Responsabile dell’Area. Il Dir. Boetti ricorda che nel corso dell’ultimo
anno il numero di controparti oggetto di massimo override è stato pari a 38, con un esposizione
complessiva di 183 mln. Qualora il responsabile avesse potuto variare tale upgrading fino ad un
limite massimo di 6 notch i RWA di queste controparti sarebbero passati da 160 mln a 95 mln con
un risparmio quindi non materiale sui requisiti della banca (-0.22% degli RWA Airb).
      Preso atto di quanto discusso, il Comitato esprime parere favorevole alla proposta, dando mandato al
CRO di proseguire con l’invio alla BCE dell’istanza di variazione del perimetro dei rating di processo. Per
quanto ovvio dovranno essere fatti tutti gli opportuni passaggi presso gli organi deliberanti di competenza ai
fini del conseguente aggiornamento normativo (D 00976 – Regolamento n.48)
      Il Comitato passa quindi ad esaminare il punto [3] all’ordine del giorno, relativo all’informativa
predisposta dalla Direzione CLO sui mutui erogati nel corso del 2017.
      Dopo una breve introduzione del Dir Leandri sul tema, sul quale nel corso degli ultimi Comitati era
stato chiesto un approfondimento, il Dir Ruggiero evidenzia che il 90% del GBV dei mutui stipulati nei
primi nove mesi dell’anno è del comparto Retail. La media mensile del GBV si attesta a c.a. €202 mln con
un picco raggiunto nel mese di Luglio (€243 mln) e una significativa flessione a partire dal mese di Agosto.
      Di questi il 77% è relativo a clienti Valore e l’85% è costituito da Mutui Fondiari. Di questi ultimi il
19% risulta intermediato da Reti Terze. La media mensile si attesta a circa €155 mln con un picco registrato
a Luglio (€198 mln) e una significativa flessione ad Agosto. Il 18% (€251 mln) ha un LTV > 80%; l’82%
(€1.129 mln) ha un rapporto Rata/Reddito fino al 34%; l’88% è relativo a clienti con rating A e B al
momento della stipula.
      Infine si evidenzia come dei Mutui Fondiari Retail stipulati con LTV>80% la quasi totalità è assistita da
garanzia Consap. La media mensile è di €28 mln con un rilevante picco registrato a Luglio (€49 mln) e una
significativa flessione ad Agosto. L’87% (€217 mln) ha un rapporto Rata/Reddito fino al 34% mentre la
quasi totalità di tali mutui è relativa a clienti con rating A e B al momento della stipula.
      Il Comitato prende atto.
                                                            ***
    In sintesi, il Comitato Gestione Rischi di Capogruppo Bancaria, all’unanimità:
      <U+F0D8> prende atto delle risultanze contenute nell’“Aggiornamento su Osi 1238” redatto a cura della
          Direzione CRO e verrà aggiornato sugli approfondimenti in corso in occasione della prossima
          riunione.
      <U+F0D8> rilascia parere favorevole in merito alle due proposte di variazione delle soglie di processo e
          override dei rating Airb verso controparti Corporate, dando mandato al CRO di proseguire con
          l’invio alla BCE delle istanze di variazione. Per quanto ovvio dovranno essere fatti tutti gli
          opportuni passaggi presso gli organi deliberanti di competenza ai fini del conseguente
          aggiornamento normativo.
      <U+F0D8> prende atto delle risultanze contenute nell’“Analisi su portafoglio Mutui 2017” redatto a cura
          della Direzione CLO in merito alla verifica andamentale dei mutui erogati nel corso del corrente
          anno.
    Non essendo previsti altri punti in agenda, il Dir. Barbarulo chiude il Comitato alle ore 18:00.
                                                                                               Il Segretario
                                                                                               L. Boetti
Direzione Chief Risk Officer                                                                                 4 di 4

