DIREZIONE CHIEF RISK OFFICER
            VERBALE DEL COMITATO GESTIONE RISCHI DI CAPOGRUPPO BANCARIA
                                        SESSIONE FINANCIAL RISK
                                         Riunione del 19 dicembre 2018
                            Siena, Piazza Salimbeni, Sala Anteconsiglio – ore 18:45
Sono presenti:
-  Chief Risk Officer (CRO), Presidente del Comitato              Leonardo BELLUCCI
-  Resp. Area Financial Risk Officer, Segretario del Comitato     Giacomo VADI
-  Resp. Area Finanza, Tesoreria e Capital Management             Aleardo ADOTTI
-  Resp. Area Pianificazione                                      Manuele BONORA
-  Resp. Servizio Validazione Sistemi di Rischio                  Stefano MONI
-  Resp. Area Revisione Specialistica (su delega Dir. Cocco)      Andrea FURLANI (in call)
Risultano assenti:
-  Chief Commercial Officer (CCO)                                 Giampiero BERGAMI
-  Chief Lending Officer (CLO)                                    Fabrizio LEANDRI
-  Chief Financial Officer (CFO)                                  Andrea ROVELLINI
-  Resp. Area Compliance                                          Ettore CARNEADE
Hanno inoltre partecipato alla riunione (su invito del Presidente del Comitato):
- Resp. Area Lending Risk Officer                                 Lorenzo BOETTI
- Resp. Servizio Rischi di Liquidità e ALM                        Fabio M. VALENTE
                                                      ***
     Verificata l’esistenza del numero legale dei partecipanti per la validità della riunione, la presidenza del
Comitato è assunta dal Dir. Bellucci che riepiloga i temi in discussione.
     Il Comitato Gestione Rischi sessione Financial Risk è stato convocato per analizzare le seguenti
tematiche all’ordine del giorno:
     1. Direzione CRO – Analisi dei Rischi Finanziari di Gruppo al 31-10-2018 (Informativa);
     2. Direzione CRO – Analisi Limiti sui Soggetti Collegati al 31-10-2018 (Informativa);
     3. Direzione CRO – Liquidity Stress Test ECB (LiST 2019) (Informativa);
     4. Direzione CRO – Behavioural Models IRRBB & Liquidity Risk: NMDs e Backtesting (Parere);
     5. Varie ed eventuali.
Poiché in particolare per il punto 4 occorre raccogliere anche le determinazioni della Funzione di Convalida
Interna, la presente riunione è estesa anche al Dir. Moni con diritto di voto.
Si ricorda che tutto il materiale di supporto alla presente sessione è stato messo a disposizione in apposito
TeamSite riservato di cui sono state preventivamente fornite le credenziali.
                                                                                                      Pag. 1 di 4

GRUPPOMONTEPASCHI                          Verbale del Comitato Gestione Rischi di Capogruppo del 19 dicembre 2018
      Con riferimento al punto [1] all’ordine del giorno relativo all’analisi dei Rischi Finanziari di Gruppo al
31-10-2018 il Dir. Vadi illustra le principali risultanze emerse, rimandando per tutti i dettagli al “Risk
Management Report – Financial Risks”. I temi salienti sono riconducibili all’andamento dei Fondi Propri e
dei Capital Ratios e alla posizione di Liquidità. In particolare il Total Capital Ratio risulta in ulteriore
peggioramento di 6bp rispetto a settembre e ancora sotto la Tolerance fissata per il 2018, sebbene sia atteso
un miglioramento per fine anno (<U+F0BB>+50bp) in esito alle azioni di derisking programmate. Continua la fase di
debolezza della posizione di liquidità strutturale con un NSFR in peggioramento di 1,7% (a 108,9%) che
torna nuovamente al di sotto del risk limit di 110%, e con gli indicatori strutturali GR2y e GR3y,
rispettivamente al di sotto dei limiti operativi e della Tolerance.
      Le RWA Regolamentari (Pillar1) ed Interne (Pillar2) sono nel complesso sostanzialmente stabili rispetto
a settembre.
      Il Dir. Adotti chiede se i valori di ottobre ricomprendano già la parte di azioni di mitigazione
implementata e quale sia il valore target di fine 2018 delle RWA complessive, post azioni di derisking.
      Il Dir. Bellucci ricorda che le RWA Regolamentari di ottobre fattorizzano già la dismissione di titoli
corporate nei portafogli di Banking Book e che le stesse RWA sono attese a fine anno su un livello di circa
60,2 €/mld, con un contributo di circa -2 €/mld lato Lending (riduzione degli impieghi e fine-tuning requisiti
patrimoniali, in particolare identificazione SME).
      Lato IRRBB a ottobre rientra lo sconfinamento del limite operativo di Gruppo registrato a settembre,
grazie alle azioni di riequilibrio effettuate da AFTCM (hedging del TLTRO2 contro Euribor 1M), mentre il
rientro dello sconfinamento su Widiba è atteso sulla situazione di fine novembre, grazie alla estensione della
linea di credito deliberata dalla Capogruppo, che consentirà il riequilibrio tramite depositi.
      Lato Rischi di Mercato si è provveduto ad aggiungere nel Report una pagina dedicata al Banking Book
anche per dare maggiore rilievo alla componente titoli governativi italiani in Amortized Cost (AC), che si
aggiunge alla componente Fair Value through Other Comprehensive Income (FVOCI) e che nel periodo è
andata a compensare la riduzione di quest’ultima. La riserva netta FVOCI a ottobre è pari a -311,51 €/mln, in
peggioramento rispetto a settembre (-276 €/mln), in seguito ad un nuovo peggioramento negli spreads
creditizi.
      In crescita rispetto a settembre di circa 125 €/mln il totale Rischio Controparte (Default Risk+CVA) in
termini di RWA per attività in Repo con RBS e Banca IMI.
      Il Dir. Adotti, a margine della illustrazione del profilo di rischio, coglie l’occasione per ricordare come
per il 2019 si dovrà sincronizzare meglio i calendari del Comitato Gestione Rischi e del Comitato Finanza e
Liquidità per valorizzarne la sinergicità.
      I Dirr. Bellucci e Vadi nel ricordare che adesso il Comitato Gestione Rischi ha un periodicità
tendenzialmente trimestrale a fronte di una periodicità mensile del Comitato Finanza e Liquidità (cfr.
Regolamento n.1), precisano che attualmente le elaborazioni mensili di rischio ed il relativo reporting
integrato sono disponibili in media a T+35/40gg e che pertanto una possibile ipotesi di sincronizzazione dei
Comitati potrebbe essere la metà del secondo mese successivo a quello di riferimento delle analisi.
      Il Dir. Vadi passa quindi ad illustrare il punto [2] all’ordine del giorno. Al 31-10-2018 l’assorbimento
complessivo a livello consolidato verso la totalità dei soggetti collegati ammonta a 2,27 €/mld, che rapportata
al Capitale Ammissibile consolidato è pari al 26%, a fronte del limite gestionale interno massimo del 30%
(87% di assorbimento) deliberato dal CdA con valenza di Risk Tolerance ai fini RAF. Alla data di analisi si
rileverebbe in particolare un lieve sconfinamento dei limiti operativi gestionali di Gruppo stabiliti dall’AD
sul soggetto collegato ENI (4,54% vs. limite 4,50%). La posizione è ancora in fase di analisi ed
approfondimento con le Funzioni di Business e con la Funzione Segnalazione di Vigilanza, al fine di
verificare il corretto recepimento nei sistemi segnaletici di operazioni di credito di firma commerciale.
      In merito il Comitato chiede di essere prontamente aggiornato, al massimo in occasione della
distribuzione del Verbale, poiché in caso di conferma dello sconfinamento andrebbe attivata escalation
all’AD. Non si rilevano altri superamenti nei limiti regolamentari e gestionali deliberati dal CdA né a livello
consolidato, né a livello individuale di singola Banca del Gruppo.
      <U+27A2> Nei giorni immediatamente successivi alla riunione in oggetto, la Funzione Segnalazione di
          Vigilanza della Capogruppo ha confermato che alcune operazioni di crediti di firma commerciale
          effettuate con Saipem erano state effettivamente duplicate sui sistemi (una volta con controparte
          Saipem ed una volta con controparte la casa madre ENI). Pertanto sulla situazione al 31-10-2018 lo
          sconfinamento su ENI non sussiste. La Funzione Risk Management ha provveduto a rettificare e
Direzione Chief Risk Officer                                                                                2 di 4

GRUPPOMONTEPASCHI                           Verbale del Comitato Gestione Rischi di Capogruppo del 19 dicembre 2018
          distribuire il nuovo report sui soggetti collegati in sostituzione di quello originariamente esaminato
          dal Comitato Gestione Rischi.
      In relazione al punto [3] all’ordine del giorno, al Comitato viene illustrato brevemente un documento
predisposto dalla Funzione Risk Management in tema di Liquidity Stress Test (LiST) previsto da BCE per
l’inizio del 2019, a cui anche MPS dovrà partecipare. Le specifiche di massima sono state presentate dal
Supervisor alla Industry in una riunione svolta a Francoforte il 6 dicembre. Ulteriori dettagli saranno
comunicati in prossimità dell’avvio dell’esercizio che si svolgerà presumibilmente tra Febbraio e Maggio
2019 e i cui risultati saranno fattorizzati nella SREP Decision 2019; non è prevista disclosure individuale
degli esiti dello Stress Test. L’esercizio sarà finalizzato a testare la resilienza delle banche rispetto ad uno
shock idiosincratico (no scenari sistemici o di downgrade della Repubblica Italiana) della posizione di
liquidità a breve di ciascun istituto.
      L’esercizio sarà condotto dalla Funzione Risk Management in collaborazione con AFTCM e con il
supporto della Funzione IT per quanto di competenza. A tal proposito l’iniziativa sarà inserita nel più
generale Risk Plan 2019 in corso di predisposizione a cura della Funzione Risk Management.
      Il Comitato prende atto.
      Il Comitato passa infine ad esaminare il punto [4] all’ordine del giorno, relativo a sviluppi dei modelli
comportamentali sulle poste a vista (Non Maturing Deposits – NMDs) a valere su IRRBB e Liquidity Risk.
A tale proposito sono stati predisposti due supporti:
      <U+25AA> documento di sintesi delle analisi effettuate e di proposta di cambiamento del framework
          metodologico, a cura della Funzione Risk Management (Servizio Rischi di Liquidità e ALM);
      <U+25AA> documento di sintesi dei pareri di convalida sui model change, a cura della Funzione di Convalida
          Interna (Servizio Validazione Sistemi di Rischio).
      Poiché la casistica rappresenta un Material Model Change in quanto riferita a modelli critici/strategici di
gestione del rischio, è richiesto - come previsto dalla Direttiva di Gruppo in materia di Gestione del Rischio
Modello (1030D02357) - l’approvazione da parte del Consiglio di Amministrazione, previo rilascio di parere
favorevole da parte del Comitato Gestione Rischi, acquisito anche il parere della Funzione di Convalida.
      Il Dir. Vadi procede ad illustrare gli elementi salienti degli affinamenti metodologici proposti, effettuati
a seguito dell’intervento di revisione interna dell’estate 2018 che ha rilevato il mancato rispetto delle corrette
assunzioni modellistiche per una parte rilevante dei cluster raccolta e impieghi analizzati, con apertura di
contestuali gap.
      Per quanto riguarda le poste a vista “Approccio volume”, per i NMDs passivi – cluster KC, PMI e SB –
si propone la destagionalizzazione delle serie storiche, mentre per il cluster Private si propone un approccio
semplificato di letteratura. Per i NMDs attivi – tutti cluster – si propone la calibrazione dell’attuale approccio
sulla serie storica solo performing, mentre per la modellizzazione della quota parte scaduta/UTOP, si
propone un approccio di stima di tipo credit risk basato su Danger Rate/Cure Rate e Loss Given Default
(LGD). Lato “Approccio tasso” viene proposta la sospensione del modello tasso corrente sugli impieghi, con
l’adozione di una stima contrattuale dell’elasticità per mutate condizioni di mercato (tassi decrescenti e
livelli molto bassi). La proposta è accompagnata anche da un affinamento dello Stress Test in ambito
Liquidity Risk con variazione dello scenario di sight deposit run-off considerando costanti i volumi dei
NMDs attivi nell’orizzonte temporale dell’esercizio (1 anno), nonché dall’introduzione del framework di
backtesting per la verifica dalle performance su tutti i cluster con particolare riferimento alla parte di attivi in
bonis.
      Parallelamente a queste proposte di affinamento dei modelli, si è provveduto anche ad effettuare la
ricalibrazione periodica dei parametri dei modelli stessi.
      Le risultanze di sintesi evidenziano che:
      1) gli affinamenti dei modelli non determinano impatti rilevanti nella misura di rischio, se non sul TTS
           lato Liquidity Risk;
      2) la ricalibrazione annuale dei parametri presenta invece impatti rilevanti sul risk profile IRRBB,
           soprattutto sulle misure di DeltaEVE che raddoppierebbero circa la loro sensitivity.
      In particolare gli impatti osservati sulle misure di IRRBB sono determinati da un doppio effetto:
maggiore stabilità dei volumi da un lato e incremento degli stock dall’altro. Quest’ultimo è presente in
quanto per l’approccio di determinazione delle quote stabili e del conseguente decalage nelle precedenti
ricalibrazioni era stato adottato il valore assoluto e non il dato in percentuale, che invece si propone di
adottare per il futuro, al fine di ridurre potenziali cliff effect nelle successive ricalibrazioni.
Direzione Chief Risk Officer                                                                                 3 di 4

GRUPPOMONTEPASCHI                           Verbale del Comitato Gestione Rischi di Capogruppo del 19 dicembre 2018
      Il Dir. Bonora osserva come le modifiche proposte impattino sui TIT e chiede se siano già disponibili
analisi in tal senso.
      Il Dir. Valente conferma come tali approfondimenti siano ancora in corso e che un aggiornamento in
materia sarà presentato congiuntamente alle analisi sul Prepayment, in fase di rilascio.
      Il Dir. Adotti osserva come il rilevante impatto dell’affinamento dello stress test sul TTS - con
diminuzione di 21gg rispetto ai 125gg rilevati al 30/9 - possa creare tensioni nella gestione dei limiti
operativi.
      Il Dir. Bellucci nel concordare con tale affermazione sottolinea tuttavia che il cambiamento
metodologico sottostante l’elaborazione delle nuove misure condurrà anche ad una revisione delle soglie
numeriche delle deleghe operative, che oggi sono determinate con un framework diverso.
      Il Dir. Adotti osserva inoltre come la ricalibrazione abbia un effetto molto asimmetrico sulle misure di
DeltaNII, chiedendo dettagli a supporto di questa evidenza.
      Il Dir. Valente precisa che tali dettagli sono già disponibili negli allegati tecnici che non sono stati messi
a disposizione del Comitato per esigenze di sintesi, ma che verranno comunque inoltrati direttamente per
maggior evidenza.
      Il Dir. Bellucci chiede quali siano gli esiti delle verifiche di Convalida.
      Il Dir. Moni conferma che la Funzione di Convalida Interna ha analizzato la proposta di model change
formulata da Area Financial Risk Officer/Servizio Rischi di Liquidità e ALM, rispetto alla quale esprime il
proprio “Nulla Osta” a procedere con l’approvazione. Tutti i dettagli delle verifiche condotte sono contenuti
nel documento sopra richiamato.
      Il Dir. Furlani, preso atto delle analisi effettuate dalla Funzione Risk Management e dalle verifiche della
Funzione di Convalida Interna, ritiene che possano ritenersi chiusi positivamente i gap di Internal Audit in
scadenza al 31-12-2018.
      Il Comitato esprime pertanto “Parere Favorevole” alla proposta di modifiche metodologiche come
illustrate nella documentazione della Funzione Risk Management, chiedendo tuttavia alla Direzione CRO di
predisporre la memoria consiliare per l’approvazione del model change congiuntamente alla conclusione
delle analisi relative al Prepayment Risk, che formeranno preventivamente oggetto di analisi e discussione da
parte del presente Comitato, da convocare ad inizio 2019.
                                                            ***
    In sintesi, il Comitato Gestione Rischi - sessione Financial Risk - di Capogruppo Bancaria, all’unanimità:
      <U+27A2> prende atto del profilo di rischio di Gruppo in materia di rischi finanziari come riportato nel
          “Risk Management Report – Financial Risks 31-10-2018” redatto a cura della Direzione CRO;
      <U+27A2> richiede alla Direzione CRO di essere aggiornato in merito al monitoraggio delle esposizioni nei
          confronti dei Soggetti Collegati al 31-10-2018, soprattutto con riferimento all’esposizione ENI e
          alla verifica del correlato assorbimento del limite operativo gestionale dell’AD;
      <U+27A2> prende atto della necessità di MPS di partecipare al Liquidity Stress Test (LiST 2019) che BCE
          varerà ad inizio 2019;
      <U+27A2> preso atto anche del “nulla osta” della Funzione di Convalida Interna, rilascia parere favorevole
          circa le modifiche metodologiche sui modelli comportamentali delle poste a vista (NMDs) a
          valere su IRRBB e Liquidiy Risk come riportato nei documenti predisposti dalla Funzione Risk
          Management e acquisiti agli atti del Comitato. Chiede tuttavia alla Direzione CRO di
          predisporre la memoria consiliare per l’approvazione del model change congiuntamente alla
          conclusione delle analisi relative al Prepayment Risk.
    Non essendo previsti altri punti in agenda, il Dir. Bellucci chiude il Comitato alle ore 20:15.
                                                                                               Il Segretario
                                                                                                 G. Vadi
Direzione Chief Risk Officer                                                                                  4 di 4

