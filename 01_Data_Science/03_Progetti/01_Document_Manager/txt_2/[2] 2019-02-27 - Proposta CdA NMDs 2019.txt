Proposta per il Consiglio di Amministrazione              Protocollo:
Siena, 22/02/2019
Oggetto               Modelli Comportamentali: Model Change
1. MOTIVAZIONE
•   Il Consiglio di Amministrazione è coinvolto nell’approvazione di un affinamento metodologico sul
    modello comportamentale delle poste a vista secondo quanto previsto dalla Direttiva di Gruppo
    in materia di Gestione del Rischio Modello (1030D02357).
•   L’intervento proposto è stato effettuato dal Servizio Rischi di Liquidità e ALM della Direzione CRO
    a seguito dell’ispezione condotta dalla Funzione di Revisione Interna sulla struttura di controllo
    dell’Interest Rate Risk of Banking Book (IRRBB) nel secondo trimestre del 2018 e della
    conseguente apertura di gap per il mancato rispetto di alcune assunzioni modellistiche per una
    parte rilevante dei cluster di clientela. In parallelo il Servizio Rischi di Liquidità e ALM ha
    effettuato anche la calibrazione periodica dei parametri dei modelli stessi. Si precisa che gli
    interventi proposti hanno effetto anche sul Rischio di Liquidità, per cui l’approvazione è da
    intendersi estesa anche a quell’ambito.
2. ELEMENTI CHIAVE DELLA DECISIONE DA ASSUMERE
•   Si propone l’adozione del Model Change a valere su IRRBB e Liquidity Risk, come meglio descritto
    in seguito, contestualmente all’approvazione del cascading down del Risk Appetite Statement
    (RAS) 2019.
•   Si precisa infatti che le stime delle RWA interne Pillar2 relative all’IRRBB del RAS 2019 già
    includono gli impatti legati all’aggiornamento delle poste a vista oggetto della presente memoria
    e che, sulla base dell’attuale profilo di rischio IRRBB, l’introduzione dell’affinamento modellistico
    non genera uno sconfinamento dai limiti operativi in vigore.
•   L’effetto congiunto dell’affinamento metodologico e della ricalibrazione determina impatti
    significativi sul profilo di IRRBB e di Rischio Liquidità del Gruppo MPS. Poiché il modello di
    misurazione gestionale IRRBB rientra nel perimetro di applicazione della Direttiva di Gruppo in
    materia di Gestione del Rischio Modello (1030D02357) e poiché la casistica rappresenta un
    Material Model Change si rende necessaria l’approvazione da parte del Consiglio di
    Amministrazione, previo rilascio del parere favorevole da parte del Comitato Gestione Rischi,
    acquisito anche il parere della Funzione di Convalida Interna.
SISIFO                                                                                        Pagina 1

 •    Il Comitato Gestione Rischi della Capogruppo Bancaria nella sessione Financial Risk del 19
      dicembre 2018 e successivamente in quella del 21 febbraio 2019, preso atto del nulla-osta della
      Funzione di Convalida Interna, ha rilasciato parere favorevole in merito alle modifiche
      metodologiche sul modello comportamentale delle poste a vista a valere sul Rischio Tasso di
      Interesse del Banking Book e sul Liquidity Risk oggetto della presente proposta.
 •    Resta inteso che il Consiglio sarà interessato nuovamente a conclusione anche delle modifiche
      modellistiche e delle verifiche di Convalida in corso sul rischio di prepagamento anticipato dei
      mutui (Prepayment Risk).
 •    La presente proposta è sottoposta al Comitato Rischi per le necessarie determinazioni.
 3. INFORMAZIONI RILEVANTI
 •    Per poste a vista (o Non-Maturity Deposits, NMDs) si intende un insieme di rapporti, sia di
      Impiego sia di Raccolta, caratterizzati da:
      - assenza di una scadenza contrattualmente definita, oppure di una scadenza contrattuale
          formalmente a vista;
      - assenza di un piano di ammortamento predefinito;
      - condizioni finanziarie prontamente rivedibili, in particolare a discrezione della banca.
•    Nell’ambito del Rischio di Tasso di Interesse del Banking Book, il Gruppo MPS, in linea con quasi la
     totalità del sistema bancario italiano, ha adottato da molti anni un approccio statistico di
     valutazione dei NMDs costituito da:
     - un modello “Volumi” noto in letteratura come Bond Portfolio Replication (Bond Replica) per la
         stima della stabilità dei volumi;
     - un modello “Tassi” noto con il nome di Error Correction Model (ECM) per la stima della
         elasticità.
•    Tale approccio dallo scorso anno, è adottato anche per il Liquidity Risk.
 3.1 Proposta di evoluzione
 •    L’affinamento metodologico sulle poste a vista ha coinvolto entrambi i modelli, “Volumi” e
      "Tassi”, ed entrambi i lati, “Raccolta” ed “Impiego”. In sintesi:
      - sul modello “Volumi” per i NMDs di Raccolta si propongono la destagionalizzazione delle serie
          storiche dei cluster Key Client, PMI e Small Business e l’utilizzo di un approccio semplificato di
          letteratura per il cluster Private;
 SISIFO                                                                                         Pagina 2

      -   sul modello “Volumi” per i NMDs di Impiego si propone di estendere la destagionalizzazione
          delle serie storiche anche ai cluster “Enti” e “Private”, di effettuare la consueta calibrazione
          sul solo portafoglio Performing e di introdurre per la parte Non Performing un approccio di
          stima di tipo credit risk basato sui parametri di Cure Rate e di Loss Given Default (LGD);
      -   sul modello “Tassi” per i soli NMDs di Impiego si propone la sospensione dell’attuale modello
          e l’adozione di una stima contrattuale dell’elasticità a seguito delle mutate condizioni di
          mercato (tassi decrescenti e livelli molto bassi).
•    Per la verifica dalla performance complessiva dei modelli comportamentali è stato sviluppato uno
     specifico framework di backtesting, di cui ora si propone l’introduzione per le poste a vista.
•    Si precisa che gli impatti sulle misure IRRBB sono determinati prevalentemente dall’incremento
     delle quote stabili della Raccolta, legate alle dinamiche di crescita complessiva degli stock.
     Pertanto al fine di ridurre i potenziali cliff effect sulle misure di rischio in concomitanza delle date
     di applicazione dei nuovi parametri, si propone di modificare la modalità di determinazione delle
     quote stabili per consentire a quest’ultime di adeguarsi via via ai livelli degli stock che si registrano
     nel corso del periodo di validità dei parametri, per mezzo di una loro determinazione in forma
     percentuale e non in valore assoluto.
•    Infine in ambito Liquidity Risk si propone l’affinamento dello Stress Test con la variazione dello
     scenario di sight deposit run-off in coerenza con le modifiche su IRRBB sopra riportate.
 3.2 Sintesi dei principali impatti
•    Le risultanze numeriche evidenziano che:
          - gli affinamenti modellistici non generano impatti rilevanti nelle misure IRRBB,
              diversamente dal Time to Survival lato Liquidity Risk dove invece l’impatto non è
              trascurabile;
          - la ricalibrazione annuale dei parametri presenta impatti rilevanti sul profilo IRRBB,
              soprattutto sulle misure di Delta EVE e più contenuti sul Liquidity Risk.
 SISIFO                                                                                            Pagina 3

•    Tutti i dettagli modellistici e la documentazione tecnica elaborata dalla Funzione di Controllo dei
     Rischi, comprese le risultanze della Funzione di Convalida Interna, sono a disposizione presso la
     Segreteria del Comitato Gestione Rischi.
    FIRME                                                                   DATA
    Servizio Rischi di Liquidità e ALM
    Area Financial Risk Management
    Direzione Chief Risk Officer
                                                        ***
                                       Il Responsabile della Direzione CRO
                                                    PROPONE
                                      al CONSIGLIO DI AMMINISTRAZIONE
                                         di adottare la seguente delibera:
              Il CONSIGLIO DI AMMINISTRAZIONE esaminata la proposta del 22 febbraio 2019
                                redatta dalla Direzione CRO avente ad oggetto:
              "Modelli Comportamentali: Model Change", riposta agli atti con il n. ____/2019,
                                                   su proposta
                                               della Direzione CRO
                           raccolto il parere favorevole del Comitato Rischi
                                                     DELIBERA
     - di approvare l’evoluzione dell’attuale approccio di stima del Rischio Tasso di Interesse del
        Banking Book e del Rischio di Liquidità per le poste a vista (NMDs) come descritto in proposta a
        valere sul Risk Appetite Statement (RAS) riferito all’anno 2019.
 SISIFO                                                                                       Pagina 4

