                             DISPOSIZIONI DI VIGILANZA PER LE BANCHE
Parte I – Recepimento in Italia della CRD IV
Titolo IV - Governo societario, controlli interni, gestione dei rischi
Capitolo 3 – Il sistema dei controlli interni
                                                   TITOLO IV
                                                     Capitolo 3
                          IL SISTEMA DEI CONTROLLI INTERNI
Circolare n. 285 del 17 dicembre 2013

                                  DISPOSIZIONI DI VIGILANZA PER LE BANCHE
Parte I – Recepimento in Italia della CRD IV
Titolo IV - Governo societario, controlli interni, gestione dei rischi
Capitolo 3 – Il sistema dei controlli interni
Allegato A – Disposizioni speciali relative a particolari categorie di rischio
                                                                                                       Allegato A
  DISPOSIZIONI SPECIALI RELATIVE A PARTICOLARI CATEGORIE DI RISCHIO
1.     Premessa
       Vengono in questa sede individuate disposizioni speciali in materia di controlli interni, che
assumono valenza per la generalità delle banche e dei gruppi bancari, relativamente a specifiche
categorie di rischio. Nel caso in cui la banca utilizzi sistemi interni di misurazione dei rischi per
la determinazione dei requisiti patrimoniali (credito, controparte, mercato, operativi), queste
indicazioni devono essere integrate con i principi di carattere organizzativo previsti dalle
rispettive discipline, i quali costituiscono una delle condizioni per il riconoscimento, a fini
prudenziali, di tali sistemi.
       Inoltre, nell’ambito del rischio di credito e di controparte, le presenti disposizioni
definiscono i presidi che le banche sono tenute ad adottare per assicurare una corretta
valutazione nel continuo dei beni immobili posti a garanzia delle esposizioni (1). In particolare,
sono previsti i requisiti di carattere organizzativo, le regole relative alla corretta valutazione
degli immobili e i requisiti di professionalità e indipendenza dei soggetti che effettuano la
valutazione degli immobili (c.d. periti).
2.     Rischio di credito e di controparte
       L’intero processo di gestione del rischio di credito e di controparte (misurazione del
rischio, istruttoria, erogazione, controllo andamentale e monitoraggio delle esposizioni,
revisione delle linee di credito, classificazione delle posizioni di rischio, interventi in caso di
anomalia, criteri di classificazione, valutazione e gestione delle esposizioni deteriorate) deve
risultare dal regolamento interno ed essere periodicamente sottoposto a verifica.
       Nel definire i criteri per l’erogazione dei crediti, il regolamento interno assicura che la
diversificazione dei vari portafogli esposti al rischio di credito sia coerente con gli obiettivi di
mercato e la strategia complessiva della banca.
       La corretta misurazione del rischio di credito presuppone che le banche abbiano in ogni
momento conoscenza della propria esposizione verso ciascun cliente e verso ciascun gruppo di
clienti connessi (con rilevanza sia delle connessioni di carattere giuridico sia di quelle di tipo
economico-finanziario). A tale fine, è indispensabile la disponibilità di basi dati complete ed
aggiornate, di un sistema informativo che ne consenta lo sfruttamento ai fini richiesti, di
un’anagrafe clienti attraverso cui generare ed aggiornare, a livello individuale e, nel caso di un
gruppo bancario, consolidato, i dati identificativi della clientela, le connessioni giuridiche ed
economico-finanziarie tra clienti diversi, le forme tecniche da cui deriva l’esposizione, il valore
aggiornato delle tecniche di attenuazione dei rischi.
     (1) Per la definizione di “esposizione” si rimanda a quanto previsto dall’art. 5, n. 1), CRR.
                                                                                                    ° aggiornamento
Circolare n. 285 del 17 dicembre 2013                                                              Parte Prima. IV.3.2

                                DISPOSIZIONI DI VIGILANZA PER LE BANCHE
Parte I – Recepimento in Italia della CRD IV
Titolo IV - Governo societario, controlli interni, gestione dei rischi
Capitolo 3 – Il sistema dei controlli interni
Allegato A – Disposizioni speciali relative a particolari categorie di rischio
       La corretta rilevazione e gestione di tutte le informazioni necessarie riveste particolare
importanza nelle procedure per l’assunzione di grandi esposizioni. A tal fine, le banche sono
tenute al rispetto della disciplina dettata nella Parte Seconda, Capitolo 10, Sezione V.
       Nella fase istruttoria, le banche acquisiscono tutta la documentazione necessaria per
effettuare un’adeguata valutazione del merito di credito del prenditore, sotto il profilo
patrimoniale e reddituale, e una corretta remunerazione del rischio assunto. La documentazione
deve consentire di valutare la coerenza tra importo, forma tecnica e progetto finanziato; essa
deve inoltre permettere l’individuazione delle caratteristiche e della qualità del prenditore, anche
alla luce del complesso delle relazioni intrattenute. Le procedure di sfruttamento delle
informazioni devono fornire indicazioni circostanziate sul livello di affidabilità del cliente (ad
es., attraverso sistemi di credit scoring e/o di rating).
       Nel caso di erogazione del credito immobiliare ai consumatori, le banche svolgono la
valutazione del merito creditizio in conformità con quanto previsto dalle Guidelines on
creditworthiness assessment del 19 agosto 2015 emanate dall’EBA, oltre che dalle presenti
disposizioni. Nel caso di affidamenti ad imprese, sono acquisiti i bilanci (individuali e, se
disponibili, consolidati), le altre informazioni desumibili dalla Centrale dei Bilanci e ogni altra
informazione, significativa e rilevante, per valutare la situazione aziendale attuale e prospettica
dell’impresa, anche di carattere qualitativo (validità del progetto imprenditoriale, assetti
proprietari, esame della situazione del settore economico di appartenenza, situazione dei mercati
di sbocco e di fornitura, ecc.). Nel caso in cui l’affidato faccia parte di un gruppo, la valutazione
tiene conto anche della situazione e delle prospettive del gruppo nel suo complesso.
       Al fine di conoscere la valutazione degli affidati da parte del sistema bancario le banche
utilizzano, anche nella successiva fase di controllo andamentale e monitoraggio delle
esposizioni, le informazioni fornite dalla Centrale dei Rischi. Le deleghe in materia di
erogazione del credito devono risultare da apposita delibera dell’organo con funzione di
supervisione strategica e devono essere commisurate alle caratteristiche dimensionali della
banca. Nel caso di fissazione di limiti “a cascata” (quando, cioè, il delegato delega a sua volta
entro i limiti a lui attribuiti), la griglia dei limiti risultanti deve essere documentata. Il soggetto
delegante deve inoltre essere periodicamente informato sull’esercizio delle deleghe, al fine di
poter effettuare le necessarie verifiche.
       Il controllo andamentale e il monitoraggio delle singole esposizioni devono essere svolti
con sistematicità, avvalendosi di procedure efficaci in grado di segnalare tempestivamente
l’insorgere di anomalie e di assicurare l’adeguatezza delle rettifiche di valore e dei passaggi a
perdita.
       I criteri di classificazione, valutazione e gestione delle esposizioni deteriorate (2), nonché
le relative unità responsabili devono essere stabiliti dall’organo con funzione di supervisione
strategica con apposita delibera che indichi anche le modalità di raccordo tra tali criteri e quelli
previsti per le segnalazioni di vigilanza. La deroga all’applicazione dei criteri prefissati è
consentita esclusivamente in casi predeterminati e seguendo procedure rafforzate, che
prevedano il coinvolgimento dell’organo con funzione di gestione. Devono essere altresì
stabilite procedure atte a individuare, in dettaglio, gli interventi da attuare in presenza di
deterioramento delle posizioni di rischio.
     (2)  Nei gruppi bancari i criteri di classificazione, valutazione e gestione devono essere applicati in maniera omogenea.
                                                                                                                       ° aggiornamento
Circolare n. 285 del 17 dicembre 2013                                                                                 Parte Prima. IV.3.3

                                    DISPOSIZIONI DI VIGILANZA PER LE BANCHE
Parte I – Recepimento in Italia della CRD IV
Titolo IV - Governo societario, controlli interni, gestione dei rischi
Capitolo 3 – Il sistema dei controlli interni
Allegato A – Disposizioni speciali relative a particolari categorie di rischio
        In particolare, la determinazione del valore di recupero dei crediti deteriorati tiene conto
dei seguenti fattori: i) tipologia di procedura esecutiva attivata ed esito delle fasi già esperite; ii)
valore di pronto realizzo delle garanzie (calcolando per i beni immobili haircut in funzione
dell’aggiornamento della perizia e del contesto di mercato; per le attività finanziarie scarti
coerenti con la natura del prodotto e la situazione di mercato); iii) criteri per la stima del periodo
di recupero e dei tassi di attualizzazione dei flussi attesi. Le suddette indicazioni sono
periodicamente aggiornate sulla base dell’evoluzione del quadro di riferimento.
        La verifica del corretto svolgimento del monitoraggio andamentale sulle singole
esposizioni, in particolare di quelle deteriorate, e la valutazione della coerenza delle
classificazioni, della congruità degli accantonamenti e dell’adeguatezza del processo di recupero
è svolta, a livello centrale e periferico, dalla funzione di controllo dei rischi o, per le banche di
maggiore dimensione e complessità operativa, da una specifica unità, che riporta al responsabile
della funzione di controllo dei rischi.
        Tali unità verificano, tra l’altro, l’operato delle unità operative e di recupero crediti,
assicurando la corretta classificazione delle esposizioni deteriorate e l’adeguatezza del relativo
grado di irrecuperabilità (3). Nel caso di valutazioni discordanti, si applicano le valutazioni
formulate dalla funzione di controllo dei rischi.
        L’internal audit assicura periodiche verifiche sull’affidabilità ed efficacia del complessivo
processo.
        Gli organi aziendali, nell’ambito delle rispettive competenze, sono costantemente
aggiornati dei risultati conseguiti nell’applicazione dei criteri e delle procedure individuate e
valutano l’esigenza di definire interventi di miglioramento di tali criteri e procedure.
        Il sistema dei controlli interni deve, infine, garantire che l’intero processo di gestione del
rischio ricomprenda l’esposizione al rischio di credito derivante dall’operatività diversa dalla
tipica attività di finanziamento, costituita dai derivati finanziari e di credito, dalle operazioni
SFT (“securities financing transactions”) e da quelle con regolamento a lungo termine, così
come definite nella disciplina relativa al trattamento prudenziale dei rischi di controparte.
        A tal fine, le banche sono tenute anche al rispetto dei requisiti organizzativi per
l’operatività in derivati di credito (4).
        Nel caso di partecipazione ad accordi di compensazione, su base bilaterale o multilaterale,
che misurano il rischio di controparte sulla base dell’esposizione netta anziché lorda, le banche
verificano che gli accordi abbiano fondamento giuridico. Nel caso in cui i predetti accordi
intendano riconoscere anche a fini prudenziali l’effetto di riduzione del rischio devono attenersi
al rispetto dei criteri previsti dalla normativa (cfr. Parte tre, Titolo II, Capo 4, e Parte tre, Titolo
II, Capo 6, Sezione 7 del CRR ).
        L’esigenza di assicurare idonei presidi non viene meno nei casi in cui i finanziamenti sono
concessi nella forma del rilascio di garanzie, posto che il credito di firma concesso espone la
      (3) I controlli dovranno riguardare tra l’altro: la presenza di aggiornati valori peritali delle garanzie; la registrazione nelle
procedure automatiche di tutte le informazioni necessarie per la valutazione dei crediti; la tracciabilità del processo di recupero; le stime
dei tempi di recupero e i tassi di attualizzazione utilizzati.
      (4) Cfr. Bollettino di vigilanza n. 4 - Aprile 2006
                                                                                                                         ° aggiornamento
Circolare n. 285 del 17 dicembre 2013                                                                                  Parte Prima. IV.3.4

                                   DISPOSIZIONI DI VIGILANZA PER LE BANCHE
Parte I – Recepimento in Italia della CRD IV
Titolo IV - Governo societario, controlli interni, gestione dei rischi
Capitolo 3 – Il sistema dei controlli interni
Allegato A – Disposizioni speciali relative a particolari categorie di rischio
banca al rischio di dover successivamente intervenire con una erogazione per cassa, attivando
conseguentemente le azioni di recupero. Ciò in particolare quando il rilascio di garanzie
costituisce l’attività esclusiva o prevalente della banca.
        I presidi organizzativi devono pertanto assicurare anche:
—       l’approfondita conoscenza - sin dall’inizio della relazione e per tutta la durata della stessa -
        della capacità dei garantiti di adempiere le proprie obbligazioni (incluse quelle di fare);
—       il costante monitoraggio degli impegni assunti con riferimento sia al volume sia al grado di
        rischiosità degli stessi, specie in situazioni di elevata rotazione delle garanzie rilasciate.
        Una particolare attenzione va inoltre posta nella definizione della contrattualistica, al fine
di prevenire o limitare l’insorgere di contenziosi con riferimento sia all’attivazione delle
garanzie rilasciate, sia alle successive eventuali azioni di rivalsa nei confronti dei garantiti.
        Le banche si astengono dal sottoscrivere i contratti relativi alle garanzie rilasciate prima
della definizione di tutti gli elementi essenziali del rapporto (in particolare: indicazione del
beneficiario, prestazione dovuta dal garantito, ammontare e durata della garanzia, modalità di
liberazione dall’obbligo di garanzia o di rinnovo della stessa).
        Al fine di assicurare il monitoraggio dell’esposizione, anche per il rispetto dei requisiti
prudenziali in presenza elevata rotazione delle garanzie, il sistema delle rilevazioni contabili
aziendali deve consentire di ricostruire la successione temporale delle operazioni effettuate.
2.1         Valutazione del merito di credito
        Le valutazioni del merito di credito rilasciate dalle ECAI sono utilizzate ai fini
dell’applicazione di coefficienti di ponderazione diversificati per la determinazione dei requisiti
patrimoniali a fronte del rischio di credito nel metodo standardizzato conformemente a quanto
previsto dal CRR (Cfr. Parte tre, Titolo II, Capo 2).
        Tenuto conto dell’obbligo di non fare eccessivo affidamento sui rating del credito (5),
l’utilizzo dei rating esterni non esaurisce il processo di valutazione del merito di credito che le
banche devono svolgere nei confronti della clientela; esso rappresenta soltanto uno degli
elementi che possono contribuire alla definizione del quadro informativo sulla qualità creditizia
del cliente. Le banche si dotano, pertanto, di metodologie interne che consentano una
valutazione del rischio di credito derivante da esposizioni nei confronti dei prenditori, titoli,
posizioni verso le cartolarizzazioni nonché del rischio di credito a livello di portafoglio (6).
        La valutazione del merito di credito svolta dalla banca in base alle risultanze dell’attività
istruttoria e delle sue metodologie interne può, pertanto, discostarsi da quelle effettuate dalle
ECAI.
        Le banche, oltre ad analizzare la qualità dei singoli prenditori nell’ambito del processo di
gestione del rischio, sono tenute a effettuare, con periodicità almeno annuale, una specifica
valutazione della complessiva coerenza dei rating delle ECAI con le valutazioni elaborate in
      (5) Cfr. Regolamento (CE) n. 1060/2009 del 16 settembre 2009 del Parlamento europeo e del Consiglio relativo alle agenzie di
rating del credito, come modificato dal Regolamento (UE) n. 462/2013 del 21 maggio 2013 (in particolare, art. 5-bis).
      (6) Le banche, in linea con il principio di proporzionalità, possono non sviluppare apposite metodologie per la valutazione interna
del rischio di credito derivante dalle esposizioni verso amministrazioni centrali e banche centrali.
                                                                                                                      ° aggiornamento
Circolare n. 285 del 17 dicembre 2013                                                                               Parte Prima. IV.3.5

                                   DISPOSIZIONI DI VIGILANZA PER LE BANCHE
Parte I – Recepimento in Italia della CRD IV
Titolo IV - Governo societario, controlli interni, gestione dei rischi
Capitolo 3 – Il sistema dei controlli interni
Allegato A – Disposizioni speciali relative a particolari categorie di rischio
autonomia. I risultati dell’esame sono formalizzati in un documento approvato dall’organo con
funzione di gestione e portato a conoscenza dell’organo con funzione di supervisione strategica
e dell’organo con funzione di controllo. Ove dall’esame emergano frequenti e significativi
disallineamenti fra valutazioni interne ed esterne, copia della citata relazione è trasmessa alla
Banca centrale europea o alla Banca d’Italia.
        2.2. Valutazione degli immobili posti a garanzia delle esposizioni.
        L’organo con funzione di supervisione strategica, su proposta dell’organo con funzione di
gestione, approva le politiche e i processi di valutazione degli immobili posti a garanzia delle
esposizioni verificandone l’adeguatezza, la funzionalità e la coerenza con il RAF e con il
processo di gestione dei rischi con frequenza almeno annuale.
        Tali politiche e processi definiscono almeno:
        -     gli standard affidabili per la valutazione degli immobili. A tal fine le banche:
                     •     adottano standard per la valutazione degli immobili elaborati e riconosciuti a
                           livello internazionale (7) o standard elaborati a livello nazionale purché i
                           principi, i criteri e le metodologie di valutazione in essi contenuti siano
                           coerenti con i suddetti standard internazionali;
                     •     o elaborano standard interni per la valutazione dei beni immobili (c.d.
                           standard interni), purché i principi, i criteri e le metodologie di valutazione in
                           essi contenuti siano coerenti con i suddetti standard internazionali o nazionali
                           (8). Nella delibera di adozione degli standard interni le banche specificano:
                                a) gli standard internazionali o nazionali utilizzati come riferimento;
                                b) le ragioni di natura tecnica e prudenziale per le quali, nell’ambito degli
                                       standard interni, sono eventualmente adottati principi, criteri e
                                       metodologie di valutazione differenti rispetto a quelli contenuti negli
                                       standard indicati alla lettera a).
        -     fermo restando quanto previsto dai paragrafi 2.2.1. e 2.2.2., i requisiti di professionalità
              e di indipendenza dal processo di commercializzazione del credito o da aspetti
              nevralgici del processo di erogazione del credito (9) della banca o del gruppo bancario
              dei periti; l’eventuale possibilità di ricorrere a periti esterni per la valutazione degli
              immobili e i criteri per la loro selezione;
        -     fermo quanto previsto dalle regole prudenziali in materia di valutazione dei beni
              immobili posti a garanzia delle esposizioni contenute nel CRR, la frequenza con cui
              viene verificato il valore degli immobili. In ogni caso, una verifica del valore degli
              immobili è effettuata ogni qual volta si verifichino variazioni delle condizioni di
              mercato che possano comportare una diminuzione significativa del valore degli
              immobili;
      (7) Ad esempio, si fa riferimento agli standard redatti dall’International Valuation Standards Committee, dall’European Group of
Valuers’ Association o dal Royal Institution of Chartered Surveyors.
      (8) Gli standard interni per la valutazione degli immobili sono inseriti nel regolamento interno che disciplina l’intero processo di
gestione del rischio di credito e di controparte adottato ai sensi del paragrafo 2 del presente allegato.
      (9) Cfr. sezione IV, paragrafo 1, del presente capitolo.
                                                                                                                      ° aggiornamento
Circolare n. 285 del 17 dicembre 2013                                                                               Parte Prima. IV.3.6

                                   DISPOSIZIONI DI VIGILANZA PER LE BANCHE
Parte I – Recepimento in Italia della CRD IV
Titolo IV - Governo societario, controlli interni, gestione dei rischi
Capitolo 3 – Il sistema dei controlli interni
Allegato A – Disposizioni speciali relative a particolari categorie di rischio
       -     gli indicatori per monitorare nel continuo le variazioni delle condizioni del mercato
             immobiliare che possono incidere in maniera significativa sul valore degli immobili. A
             tal fine le banche tengono anche conto della banca dati dell’Osservatorio del mercato
             immobiliare dell’Agenzia delle entrate;
       -     i flussi informativi interni volti ad assicurare agli organi aziendali e alle funzioni
             aziendali di controllo la piena conoscenza e governabilità dei fattori di rischio relativi
             all’attività di valutazione degli immobili posti a garanzia delle esposizioni.
       Inoltre, l’organo con funzione di supervisione strategica, su proposta dell’organo con
funzione di gestione, approva i sistemi di controllo per la verifica dell’adeguatezza delle
valutazioni degli immobili svolte dai periti interni o esterni alla banca.
        La funzione di controllo dei rischi è coinvolta nella definizione delle politiche e dei
processi di valutazione degli immobili posti a garanzia delle esposizioni. Nel caso in cui la
banca elabori standard interni per la valutazione degli immobili, la funzione di controllo dei
rischi dà un parere preventivo sull’affidabilità di tali standard.
        La funzione di revisione interna valuta, in un’ottica di controlli di terzo livello,
l’adeguatezza, la funzionalità e la coerenza con il RAF e con il processo di gestione dei rischi
delle politiche e dei processi di valutazione degli immobili posti a garanzia delle esposizioni.
2.2.1. Requisiti di professionalità e indipendenza dei periti
       I periti che effettuano la valutazione degli immobili possono essere dipendenti della banca
o periti esterni, persone fisiche o soggetti costituiti in forma societaria o associativa.
       I periti persone fisiche (10) devono avere una comprovata esperienza nella valutazione
degli immobili di almeno 3 anni precedenti all’attribuzione dell’incarico, attestata mediante
apposita documentazione trasmessa alla banca. Inoltre, i periti persone fisiche e gli esponenti
dei soggetti costituiti in forma societaria o associativa non devono essere coinvolti – neanche
indirettamente – in alcuna attività relativa al processo di commercializzazione del credito o ad
aspetti nevralgici del processo di erogazione del credito della banca o del gruppo bancario.
       Tenendo conto della documentazione prodotta, la banca verifica che il perito persona fisica
sia in possesso delle competenze professionali idonee allo svolgimento dell’attività di
valutazione. Nell’ambito di tale verifica la banca valuta le competenze anche in relazione alla
complessità dell’incarico in concreto affidato (che può dipendere dalla numerosità e dalle
caratteristiche dei beni oggetto di valutazione quali, ad esempio, gli aspetti strutturali e
tipologici, la collocazione geografica, il contesto urbanistico e la redditività dell’immobile).
        Al fine di verificare le competenze professionali dei soggetti incaricati di effettuare la
valutazione degli immobili, la banca tiene conto di uno o più dei seguenti elementi:
       -      nell’ipotesi in cui i periti siano persone fisiche, dell’iscrizione in un albo professionale
             la cui appartenenza comporta l’idoneità a effettuare valutazioni tecniche o economiche
             dei beni immobili; dello svolgimento di attività professionali o di insegnamento
             universitario di ruolo nel campo dell’ingegneria, dell’architettura o in materie
      (10) Per periti persone fisiche si intendendo: i dipendenti della banca, i periti esterni persone fisiche e i soggetti deputati in concreto
alla valutazione degli immobili nel caso in cui la banca affidi l’incarico a soggetti costituiti in forma societaria o associativa.
                                                                                                                             ° aggiornamento
Circolare n. 285 del 17 dicembre 2013                                                                                      Parte Prima. IV.3.7

                              DISPOSIZIONI DI VIGILANZA PER LE BANCHE
Parte I – Recepimento in Italia della CRD IV
Titolo IV - Governo societario, controlli interni, gestione dei rischi
Capitolo 3 – Il sistema dei controlli interni
Allegato A – Disposizioni speciali relative a particolari categorie di rischio
            strettamente attinenti alla valutazione degli immobili; del possesso di certificazioni
            comprovanti le competenze necessarie per svolgere la valutazione degli immobili
            mediante l’applicazione degli standard internazionali o nazionali;
      -     nell’ipotesi in cui i periti siano soggetti costituiti in forma societaria o associativa,
            anche dell’adeguatezza della struttura organizzativa di tali soggetti; dell’iscrizione in
            un albo professionale la cui appartenenza comporta l’idoneità a effettuare valutazioni
            tecniche o economiche dei beni immobili.
       Le banche, inoltre, verificano che i periti persone fisiche e gli esponenti dei soggetti
costituiti in forma societaria o associativa incaricati di valutare gli immobili non versino in
concreto in una situazione di conflitto di interessi rispetto al processo di commercializzazione
del credito o ad aspetti nevralgici del processo di erogazione del credito della banca o del
gruppo bancario. A tal fine, tengono anche conto dei rapporti di matrimonio o di unione civile,
di parentela, di affinità e di convivenza di fatto e delle relazioni di natura professionale e
patrimoniale intercorrenti tra tali soggetti e:
     -     i soggetti coinvolti nel processo di erogazione del credito a garanzia del quale viene
           posto l’immobile oggetto di valutazione;
     -      i soggetti destinatari del finanziamento garantito dall’immobile oggetto di valutazione.
2.2.2. Affidamento dell’attività di valutazione degli immobili posti a garanzia delle esposizioni a
periti esterni
      Le banche che incaricano soggetti terzi per la valutazione degli immobili mantengono la
capacità di controllo e la responsabilità dell’attività di valutazione degli immobili.
      Le banche definiscono il processo di selezione e controllo dei periti esterni e adottano
soluzioni organizzative per governare i relativi rischi. A tal fine, le banche:
      -     definiscono il processo decisionale per il conferimento degli incarichi (livelli
            decisionali; funzioni coinvolte; valutazione dei rischi, inclusi quelli connessi con
            potenziali conflitti di interesse; impatto sulle funzioni aziendali; criteri per la scelta del
            perito esterno);
      -     definiscono il contenuto minimo del contratto e gli obblighi del perito;
      -     controllano, nel continuo, il corretto svolgimento dell’attività di valutazione degli
            immobili e assicurano l’utilizzo da parte dei periti esterni degli standard di valutazione
            adottati dalla banca;
      -     identificano le misure attivabili in caso di non corretto svolgimento delle attività
            affidate al perito esterno incaricato della valutazione degli immobili.
      Ai fini del rispetto delle disposizioni di cui sopra gli accordi di affidamento dell’incarico di
valutazione degli immobili a periti esterni, da stipularsi per iscritto, definiscono chiaramente:
      a)     i diritti e gli obblighi delle parti, i livelli di servizio attesi, espressi in termini oggettivi
            e misurabili, nonché le informazioni necessarie per la verifica del loro rispetto; le
            modalità e la frequenza della reportistica dovuta alla banca. L’accordo prevede
            espressamente l’obbligo dei periti di dare riscontro tempestivamente a qualsiasi
                                                                                                ° aggiornamento
Circolare n. 285 del 17 dicembre 2013                                                          Parte Prima. IV.3.8

                                   DISPOSIZIONI DI VIGILANZA PER LE BANCHE
Parte I – Recepimento in Italia della CRD IV
Titolo IV - Governo societario, controlli interni, gestione dei rischi
Capitolo 3 – Il sistema dei controlli interni
Allegato A – Disposizioni speciali relative a particolari categorie di rischio
             richiesta di informazione relativa alla valutazione degli immobili da parte della banca,
             che resta in ogni caso responsabile del corretto espletamento dell’attività;
       b) le opportune cautele per prevenire gli eventuali conflitti di interesse; le condizioni al
             verificarsi delle quali possono essere apportate modifiche all’accordo; la durata
             dell’accordo e le modalità di rinnovo nonché gli impegni reciproci connessi con
             l’interruzione del rapporto;
       c) le clausole risolutive espresse che consentano alla banca di porre termine all’accordo in
             presenza di eventi che possano incidere negativamente sul profilo di rischio della stessa
             e comprometterne la sana e prudente gestione;
       d) gli obblighi di informativa su qualsiasi evento che potrebbe incidere sulla capacità del
             perito esterno di svolgere le funzioni a esso affidate in maniera efficace e in conformità
             con la normativa vigente.
       Il contratto inoltre attesta che il perito esterno che svolge la valutazione degli immobili:
       a) possieda i requisiti di professionalità e di indipendenza dal processo di
             commercializzazione del credito o da aspetti nevralgici del processo di erogazione del
             credito della banca o del gruppo bancario indicati nel paragrafo 2.2.1;
       b) garantisca la sicurezza delle informazioni relative all’attività dell’intermediario, sotto
             l’aspetto della disponibilità, integrità e riservatezza; in particolare assicuri il rispetto
             delle norme sulla protezione dei dati personali.
       Il perito esterno, che per lo svolgimento dell’attività di valutazione degli immobili si avvale
di propri collaboratori o di proprio personale (11), rimane responsabile verso la banca per
l’esatto adempimento del proprio incarico.
       Il perito esterno non può a sua volta incaricare soggetti terzi dello svolgimento
dell’incarico ricevuto.
2.2.3. Attività di valutazione degli immobili posti a garanzia delle esposizioni
       L’immobile deve essere stimato a un valore non superiore al valore di mercato (12).
       La valutazione dell’immobile è documentata attraverso un’apposita relazione corredata da
tutti i documenti utilizzati per effettuarla.
       Nel caso in cui la valutazione dell’immobile sia svolta da un perito esterno la banca
acquisisce la relazione di valutazione.
       La relazione di valutazione è conservata in maniera ordinata dalla banca su supporto
cartaceo o altro supporto durevole per tutta la durata del rapporto con il cliente e per i dieci anni
successivi all’estinzione del rapporto.
      (11) Ai sensi dell’art. 1, comma 2, lett. h-novies), TUB, per “personale” si intende: “i dipendenti e coloro che comunque operano
sulla base di rapporti che ne determinano l’inserimento nell’organizzazione aziendale, anche in forma diversa dal rapporto di lavoro
subordinato”.
      (12) Per la definizione di “valore di mercato” si rimanda a quanto previsto dall’art. 4, n. 76), CRR.
                                                                                                                       ° aggiornamento
Circolare n. 285 del 17 dicembre 2013                                                                                Parte Prima. IV.3.9

                             DISPOSIZIONI DI VIGILANZA PER LE BANCHE
Parte I – Recepimento in Italia della CRD IV
Titolo IV - Governo societario, controlli interni, gestione dei rischi
Capitolo 3 – Il sistema dei controlli interni
Allegato A – Disposizioni speciali relative a particolari categorie di rischio
3.     Rischi derivanti dall’utilizzo di tecniche di attenuazione del rischio di credito
       Requisiti organizzativi specifici per la gestione dei rischi derivanti dall’utilizzo di tecniche
di attenuazione del rischio di credito sono contenuti nella Parte tre, Titolo II, Capo 4 del CRR.
4.     Concentrazione dei rischi
       Regole organizzative specifiche in materia di grandi esposizioni sono contenute nella Parte
Seconda, Capitolo 10, Sezione V.
       Inoltre, il sistema dei controlli interni assicura la gestione e il controllo, anche attraverso
specifiche politiche e procedure aziendali, dei rischi di concentrazione derivanti dalle
esposizioni nei confronti di clienti, incluse le controparti centrali, gruppi di clienti connessi,
clienti operanti nel medesimo settore economico, nella medesima regione geografica o che
esercitano la stessa attività o trattano la stessa merce nonché dall’applicazione di tecniche di
attenuazione del rischio di credito, compresi in particolare i rischi derivanti da esposizioni
indirette come, ad esempio, nei confronti di singoli fornitori di garanzie (cfr. Parte Pima, Titolo
III, Sezione III, Allegato B).
5.     Rischi derivanti da operazioni di cartolarizzazione
       Regole organizzative specifiche in materia di operazioni di cartolarizzazione sono
contenute nella Parte cinque, Titolo II del CRR e nella Parte Seconda, Capitolo 6 .
       In particolare, il sistema dei controlli interni assicura che i rischi derivanti da tali
operazioni inclusi i rischi reputazionali derivanti, ad esempio, dall’utilizzo di strutture o prodotti
complessi, siano gestiti e valutati attraverso adeguate politiche e procedure volte a garantire che
la sostanza economica di dette operazioni sia pienamente in linea con la loro valutazione di
rischiosità e con le decisioni degli organi aziendali.
6.     Rischi di mercato
       I principali requisiti relativi al processo di gestione dei rischi di mercato sono riportati
nella Parte tre, Titolo IV del CRR.
       Il sistema di controlli interni, in particolare, assicura l’attuazione di politiche e procedure
volte a identificare, misurare e gestire tutte le fonti e gli effetti derivanti dall’esposizione a rischi
di mercato.
       Nei casi in cui una posizione corta abbia scadenza inferiore rispetto alla relativa posizione
lunga, la banca adotta adeguati presidi volti a prevenire il rischio di liquidità.
       In ogni caso, le banche che non sono in grado di misurare e gestire correttamente i rischi
associati a strumenti finanziari sensibili a più fattori di rischio devono astenersi dalla
negoziazione di tali strumenti.
                                                                                           ° aggiornamento
Circolare n. 285 del 17 dicembre 2013                                                   Parte Prima. IV.3.10

                             DISPOSIZIONI DI VIGILANZA PER LE BANCHE
Parte I – Recepimento in Italia della CRD IV
Titolo IV - Governo societario, controlli interni, gestione dei rischi
Capitolo 3 – Il sistema dei controlli interni
Allegato A – Disposizioni speciali relative a particolari categorie di rischio
7. Rischio tasso di interesse derivante da attività non appartenenti al portafoglio di
negoziazione a fini di vigilanza
       Le banche predispongono adeguati sistemi volti a identificare, valutare e gestire i rischi
derivanti da potenziali variazioni del livello dei tassi di interesse riguardanti attività non
appartenenti al portafoglio di negoziazione a fini di vigilanza (cfr. Parte Pima, Titolo III,
Capitolo 1, Sezione III, Allegato C).
8.     Rischi operativi
       Diversamente dagli altri rischi di “primo pilastro”, per i quali la banca, in base alla sua
propensione al rischio, assume consapevolmente posizioni creditizie o finanziarie per
raggiungere il desiderato profilo di rischio/rendimento, l’assunzione di rischi operativi risulta
implicita nella decisione di intraprendere un determinato tipo di attività e, più in generale, nello
svolgimento dell’attività d’impresa.
       In tale contesto, il sistema dei controlli interni deve costituire il presidio principale per la
prevenzione ed il contenimento di tali rischi. In particolare, devono essere approvate e attuate
politiche e procedure aziendali volte a definire, identificare, valutare e gestire l’esposizione ai
rischi operativi, inclusi quelli derivanti da eventi caratterizzati da bassa frequenza e particolare
gravità.
       Le disposizioni in materia di governo e gestione dei rischi operativi sono riportate nella
Parte tre, Titolo III del CRR. Esse si differenziano in relazione al tipo di trattamento prudenziale
adottato dalla banca.
       Le banche, inoltre, applicano le linee guida del CEBS/EBA in materia di gestione dei
rischi operativi derivanti dall’attività di trading (cfr. CEBS/EBA GL35, “Guidelines on
management of operational risks in market-related activities”).
9.     Rischio di liquidità
       Considerata l’importanza crescente che il rischio di liquidità ha assunto nel corso del
tempo, i principi e le linee guida del sistema dei controlli interni sono trattati nel più ampio
contesto dei presidi organizzavi da predisporre a fronte di questa categoria di rischio (cfr.
Capitolo 6 ).
10. Rischio di leva finanziaria eccessiva
       Le banche si dotano di politiche e procedure aziendali volte a identificare, gestire e
monitorare il rischio di eccessiva leva finanziaria. Indicatori di tale tipologia di rischio sono
l’indice di leva finanziaria e i disallineamenti tra attività e passività.
       Le banche gestiscono conservativamente il rischio di eccessiva leva finanziaria
considerando i potenziali incrementi di tale rischio dovuti alle riduzioni dei fondi propri della
banca causate da perdite attese o realizzate derivanti dalle regole contabili applicabili. A tal fine,
                                                                                         ° aggiornamento
Circolare n. 285 del 17 dicembre 2013                                                  Parte Prima. IV.3.11

                                   DISPOSIZIONI DI VIGILANZA PER LE BANCHE
Parte I – Recepimento in Italia della CRD IV
Titolo IV - Governo societario, controlli interni, gestione dei rischi
Capitolo 3 – Il sistema dei controlli interni
Allegato A – Disposizioni speciali relative a particolari categorie di rischio
le banche devono essere in grado di far fronte a diverse situazioni di stress con riferimento al
rischio di leva finanziaria eccessiva.
11. Rischi connessi con l’emissione di obbligazioni bancarie garantite
        Regole di dettaglio in materia di responsabilità degli organi aziendali e controlli sulle
banche che emettono obbligazioni bancarie garantite sono riportate nella Parte terza, Capitolo 3,
Sezione II, Paragrafo 5.
12. Rischi connessi con l’assunzione di partecipazioni
        Al fine di gestire i rischi specifici connessi con l’assunzione di partecipazioni da parte di
banche e gruppi bancari, specifiche regole organizzative e di governo societario sono contenute
nella Parte Terza, Capitolo 1, Sezione VII .
13. Attività di rischio e conflitti di interesse nei confronti di soggetti collegati
        Con specifico riferimento alle operazioni con parti correlate si applicano specifiche
disposizioni in materia di controlli interni e responsabilità degli organi aziendali contenute nel
Titolo V, Capitolo 5, Sezione IV della Circolare n. 263.
14. Rischi connessi con l’attività di banca depositaria di OICR e fondi pensione
        Le banche che assumono l’incarico di depositaria rispettano le regole specifiche in materia
di controlli interni contenute nel Titolo VII, Capitolo 1, Sezioni II e IV del Regolamento sulla
gestione collettiva del risparmio del 19 gennaio 2015.
15. Rischio paese e rischio di trasferimento (Country and transfer risks)
        Le banche sono tenute a presidiare efficacemente, in linea con il principio di
proporzionalità, il rischio paese (13) e il rischio di trasferimento (14).
        In particolare, le banche, tengono conto di tali rischi nell’ambito del RAF, del processo per
determinare il capitale complessivo adeguato in termini attuali e prospettici (ICAAP) (15) e del
processo di gestione dei rischi.
      (13) Il rischio paese è il rischio di perdite causate da eventi che si verificano in un paese diverso dall’Italia. Il concetto di rischio
paese è più ampio di quello di rischio sovrano in quanto è riferito a tutte le esposizioni indipendentemente dalla natura delle controparti,
siano esse persone fisiche, imprese, banche o amministrazioni pubbliche.
      (14) Il rischio di trasferimento è il rischio che una banca, esposta nei confronti di un soggetto che si finanzia in una valuta diversa
da quella in cui percepisce le sue principali fonti di reddito, realizzi delle perdite dovute alle difficoltà del debitore di convertire la
propria valuta nella valuta in cui è denominata l’esposizione.
      (15) Cfr. Parte Prima, Titolo III, Sezione II - La valutazione aziendale dell’adeguatezza patrimoniale (ICAAP).
                                                                                                                           ° aggiornamento
Circolare n. 285 del 17 dicembre 2013                                                                                  Parte Prima. IV.3.12

                                DISPOSIZIONI DI VIGILANZA PER LE BANCHE
Parte I – Recepimento in Italia della CRD IV
Titolo IV - Governo societario, controlli interni, gestione dei rischi
Capitolo 3 – Il sistema dei controlli interni
Allegato A – Disposizioni speciali relative a particolari categorie di rischio
       Le banche formalizzano criteri per la determinazione di accantonamenti adeguati a fronte
delle singole esposizioni soggette ai rischi menzionati.
16. Gestione del rischio connesso alla quota di attività vincolate (encumbered assets) (16)
       Nell’ambito del RAF e del processo di gestione dei rischi, le banche tengono anche conto
del rischio connesso alla quota di attività vincolate. In particolare, nel delineare le politiche di
governo del rischio di asset encumbrance, le banche valutano i seguenti fattori: i) il modello di
business della banca; ii) gli Stati in cui la stessa opera; iii) le specificità dei mercati della
provvista; iv) la situazione macroeconomica.
       Le banche includono nei propri piani di emergenza (di cui al Capitolo 6, Sezione III)
strategie volte a gestire il potenziale aumento della quota di attività vincolate derivante da
situazioni di tensione rilevanti, ossia da shock plausibili benché improbabili, avendo riguardo
anche al declassamento del rating del credito della banca, alla svalutazione delle attività
costituite in pegno e all’aumento dei requisiti di margine.
       Le banche assicurano che gli organi aziendali ricevano informazioni tempestive almeno in
merito a: i) livello, evoluzione e natura delle attività vincolate e fonti costitutive del vincolo,
quali operazioni di finanziamento garantite o altre transazioni; ii) ammontare evoluzione e
qualità creditizia delle attività non vincolate ma vincolabili, con un’indicazione del volume di
attività potenzialmente vincolabili; iii) ammontare, evoluzione e natura delle attività vincolate
risultante dal materializzarsi di scenari di stress (quota potenziale di attività vincolate).
17. Gestione del rischio di credito e rilevazione contabile delle perdite attese su crediti (credit
expected losses)
       Nella gestione del rischio di credito e nella rilevazione contabile delle perdite attese su
crediti le banche applicano le sezioni 2, 3 e le sottosezioni 4.1, 4.2.1, 4.2.2, 4.2.3, 4.2.4, 4.2.5,
4.2.6, 4.2.7 e 4.3 degli Orientamenti in materia di pratiche di gestione del rischio di credito e di
rilevazione contabile delle perdite attese su crediti degli enti creditizi dell’EBA (17).
       Ai fini dell’applicazione di questi Orientamenti, per “organo di gestione” si intende l’
“organo con funzione di supervisione strategica” e per “alta dirigenza” si intende l’ “organo
con funzione di gestione” (come definiti nella Parte Prima, Titolo IV, Capitolo 3, Sezione 1).
     (16) Per la definizione di “encumberd asset” si rimanda alla “Raccomandazione relativa al finanziamento degli enti creditizi
(ESRB/2012/2)”, 20 dicembre 2012, Sezione 2.
     (17) https://www.eba.europa.eu/documents/10180/1965596/Guidelines+on+Accounting+for+ECL+%28EBA-GL-2017-
06%29_IT.pdf/6083495c-2d89-40af-ab37-7d8dd891c202 .
                                                                                                             ° aggiornamento
Circolare n. 285 del 17 dicembre 2013                                                                     Parte Prima. IV.3.13

