         \
Single Customer View (SCV)
Istruzioni per le consorziate
    La segnalazione della posizione aggregata per depositante
    da parte delle banche consorziate al FITD
    Versione 1.2

2
   SCV - Istruzioni per le Consorziate
  Sommario
       Il decreto legislativo n. 30 del 15 febbraio, che ha recepito nel nostro
       ordinamento la direttiva sui sistemi di garanzia dei depositi (2014/49/UE –
       DGSD), ha confermato la tutela dei depositanti fino a 100.000 euro e
       ridotto i tempi per il rimborso a 7 giorni lavorativi.
       Per effettuare il rimborso nei tempi previsti dalla normativa, è necessario
       disporre della posizione aggregata per depositante (SCV) e di una
       procedura definita in modo dettagliato e chiaro, in cui siano pianificate in
       modo ordinato le attività dei vari soggetti coinvolti nell’attività di rimborso.
       La tempestività delle azioni e la completezza delle informazioni sono
       elementi essenziali per minimizzare il rischio operativo a carico del Fondo,
       riconducibile al non rispetto della tempistica per il payout.
       In base alle nuove norme, le banche consorziate, in caso di rimborso dei
       depositanti, devono essere in grado di produrre e rendere prontamente
       disponibile al Fondo un flusso informativo con le posizioni aggregate per
       depositante, in base alle Istruzioni fornite dal Fondo.
       È, altresì, disposto che i sistemi di garanzia dei depositi possano richiedere
       tale flusso informativo alle banche, ogni qual volta sia necessario per
       l’effettuazione di prove di stress della propria capacità di effettuare le
       operazione di rimborso
       L’invio della posizione aggregata per depositante, pertanto, non deve
       avvenire secondo una prestabilita frequenza. Resta fermo, in ogni caso,
       l’obbligo delle banche di inviare al Fondo la base contributiva con cadenza
       trimestrale, secondo l’attuale sistema delle scadenze definito dallo Statuto.
       Le presenti Istruzioni operative hanno lo scopo di disciplinare, sulla base di
       regole standard e di un tracciato uniforme per tutte le consorziate, la
       segnalazione della SCV al FITD, che dovrà avvenire attraverso un sistema
       stabile di estrazione dei dati ed essere sempre sottoponibile a controlli per
       la verifica della conformità alle Istruzioni.
                                                                                        2

 3
               SCV - Istruzioni per le Consorziate
Indice
1.   La Single Customer View ........................................................................................................ 4
   1.1 Premessa .............................................................................................................................. 4
   1.2 La segnalazione al Fondo ..................................................................................................... 5
2.   Istruzioni operative ................................................................................................................ 7
   2.1 La definizione di deposito .................................................................................................... 8
   2.2 Le esclusioni dalla garanzia .................................................................................................. 8
   2.3 Le regole di aggregazione dei dati ....................................................................................... 9
     2.3.1       Depositi ammissibili ................................................................................................ 9
     2.3.2       Ente senza personalità giuridica ............................................................................. 9
     2.3.3       Conti congiunti ........................................................................................................ 9
     2.3.4       Impresa individuale ................................................................................................. 9
     2.3.5       Computo degli interessi .......................................................................................... 9
     2.3.6       Assegni circolari .................................................................................................... 10
     2.3.7       Depositi in pegno .................................................................................................. 10
     2.3.8       Grande impresa..................................................................................................... 10
     2.3.9       Fattispecie soggette a differimento del termine di rimborso .............................. 10
     2.3.10      Schema riepilogativo delle regole......................................................................... 17
   2.4 Il tracciato standard del flusso informativo relativo alla SCV ............................................ 18
   2.5 Trasferimento dei file......................................................................................................... 18
   2.6 Annullamento file SCV ....................................................................................................... 18
   2.7 Annullamento di singole Istruzioni di pagamento ............................................................. 19
                                                                                                                                               3

 4
           SCV - Istruzioni per le Consorziate
1. La Single Customer View (SCV)
         1.1 Premessa
         In base a quanto previsto dalla normativa, i tempi per il rimborso dei depositanti,
         nel limite dei 100.000 euro per depositante e per banca, si riducono da 20 a 7 giorni
         lavorativi, decorrenti dalla data in cui si producono gli effetti del provvedimento di
         liquidazione coatta amministrativa della banca consorziata1.
         Il rispetto del termine di rimborso implica un’ordinata e pianificata azione di tutti i
         soggetti coinvolti nel processo e, ove necessario, una pronta raccolta delle risorse
         presso le consorziate.
         La normativa dispone che, su richiesta del sistema di garanzia dei depositanti, le
         banche consorziate trasmettano tempestivamente le informazioni su depositi e
         depositanti (art. 96-bis.2, comma 1 del TUB) necessarie ai fini del rimborso (art. 96-
         bis.4, comma 1 del TUB), classificando i depositi in modo da consentirne
         l’immediata identificazione.
         Tale flusso informativo esprime la cosiddetta posizione aggregata per depositante,
         o Single Customer View.
         Le presenti Istruzioni per le consorziate, corredate da specifiche tecniche, hanno lo
         scopo di disciplinare la modalità di produzione del flusso informativo contenente la
         posizione aggregata per depositante.
         Le Istruzioni entrano in vigore a decorrere dal 1 gennaio 2017.
         1
           Ai sensi dell’art. 85 del TUB, gli effetti della liquidazione coatta amministrativa si producono dalla data
         di insediamento degli organi liquidatori.
                                                                                                                      4

5
    SCV - Istruzioni per le Consorziate
  1.2 La segnalazione al Fondo
  Le banche consorziate segnalano attualmente al FITD il totale dei Fondi
  Rimborsabili (FR), ai sensi dell’articolo 28, comma 1, lettera b) dello Statuto del
  Fondo.
  L’ammontare complessivo dei fondi rimborsabili (depositi protetti) della banca
  individua l’aggregato denominato Base Contributiva (BC) sul quale sono effettuati i
  calcoli per le quote di contribuzione ordinarie, straordinarie e aggiuntive (artt. 21-
  23 dello Statuto), nonché per le quote relative alle spese di funzionamento (art. 25
  dello Statuto).
  In virtù delle citate previsioni statutarie e dell’apposito Glossario, le consorziate
  segnalano al Fondo l’ammontare complessivo dei propri fondi rimborsabili con
  cadenza trimestrale, fornendo altresì il dato relativo alla raccolta complessiva e
  l’insieme delle esclusioni (Cfr. Figura 1).
                                                                                         Figura 1
                                                                    DEPOSITI
           RACCOLTA                    ESCLUSIONI                 AMMISSIBILI
                                   Segnalazione                 Aggregazione per
                                Base Contributiva              singolo depositante
                               (Secondo il Glossario)        (Secondo le Istruzioni SCV)
  Le Istruzioni per effettuare la segnalazione sono contenute nel “Manuale delle
  segnalazioni statutarie” e, per gli aspetti tecnici connessi all’interfaccia operativa
  per la produzione dei dati, nel “Manuale del WebSacc”. Entrambi i documenti sono
  a disposizione delle banche consorziate sul sito web del Fondo e mantenuti
  costantemente aggiornati.
  Con il recepimento della nuova direttiva sui sistemi di garanzia dei depositi, alla
  segnalazione dei fondi rimborsabili prodotta dalle consorziate si aggiunge
  obbligatoriamente la produzione della posizione aggregata per depositante.
  Il totale delle posizioni aggregate non coincide necessariamente con il totale dei
  fondi rimborsabili, in quanto le Istruzioni per la produzione della SCV differiscono in
  taluni aspetti da quelle per la segnalazione dei fondi rimborsabili.
  La SCV deve essere messa prontamente a disposizione del Fondo nel caso di
  liquidazione coatta amministrativa della banca, ai fini del rimborso dei depositanti,
                                                                                                5

6
    SCV - Istruzioni per le Consorziate
  nonché in qualunque momento, nel corso dell’ordinaria gestione, su richiesta del
  Fondo. Tali flussi informativi sono caratterizzati da un medesimo tracciato e da un
  analogo contenuto informativo.
  Le banche dovranno produrre la SCV, nel formato standard conforme alle
  Istruzioni, almeno trimestralmente in corrispondenza con le scadenze segnaletiche
  della base contributiva. L’invio al Fondo della SCV non deve, però, avere luogo con
  la stessa periodicità della BC, ma solo su richiesta.
                                                                                    6

 7
           SCV - Istruzioni per le Consorziate
2. Istruzioni operative
         La segnalazione della SCV prevede:
              a) la determinazione della posizione aggregata per depositante, secondo
                   regole standard;
              b) la produzione del flusso informativo, secondo un tracciato uniforme
                   determinato dal FITD;
              c) l’invio al FITD dell’insieme delle posizioni aggregate per depositante, nei
                   tempi e con le modalità stabiliti dal Fondo.
         Con riferimento, in particolare, alla segnalazione in itinere, non sono previsti una
         frequenza e dei termini di invio fissi. Il flusso informativo può essere richiesto dal
         Fondo in qualunque momento, ove necessario per l’effettuazione delle prove di
         stress2 previste dalla normativa.
         Il flusso informativo deve essere prodotto attraverso un sistema di estrazione dei
         dati stabile e sempre assoggettabile a controlli per la verifica della conformità alle
         Istruzioni.
         La capacità delle consorziate di produrre, almeno trimestralmente, la SCV in
         conformità alle Istruzioni del Fondo deve essere accertata dalla funzione di internal
         audit della banca ogni anno, che ne dà evidenza in apposito rapporto da sottoporre
         al consiglio di amministrazione, secondo le consuete procedure di audit. Ove
         vengano accertate anomalie, copia del rapporto deve essere trasmessa al Fondo.
         Una volta realizzato, il sistema di estrazione dei dati deve essere tenuto
         costantemente aggiornato dalle consorziate, sulla base dell’evoluzione della
         regolamentazione in materia e delle Istruzioni fornite dal FITD.
         Ai fini delle segnalazioni relative alla base contributiva e alla SCV, il Fondo ha messo
         a disposizione delle consorziate un nuovo Glossario, comprendente le voci della
         matrice dei conti necessarie per la segnalazione, in linea con le previsioni dell’art.
         96-bis.1 del TUB.
         In caso di liquidazione coatta amministrativa della banca, il rimborso dei
         depositanti avviene attraverso l’invio al Fondo della SCV entro 5 giorni dalla data di
         insediamento dei liquidatori (primo invio), comprensivo dei depositi protetti al
         netto delle fattispecie rimborsabili in una fase successiva e da un invio “a saldo”,
         2
           L’articolo 96-bis.3, comma 1, lettera b), del TUB dispone che i DGS effettuino prove di stress dei loro
         sistemi almeno ogni tre anni; le informazioni richieste a tal fine alle banche consorziate sono conservate
         per il tempo strettamente necessario allo svolgimento degli stress test.
                                                                                                                  7

8
         SCV - Istruzioni per le Consorziate
       entro 2 mesi dalla data di insediamento dei liquidatori (secondo invio). Ulteriori
       invii intermedi o successivi al secondo possono essere previsti in caso di fattispecie
       specifiche (es. assegni circolari, saldi temporanei elevati).
  2.1 La definizione di deposito
       Ai fini dell’individuazione dei fondi rimborsabili, l’art. 96-bis.1 del TUB stabilisce che
       sono ammissibili (eligible) al rimborso i “crediti che possono essere fatti valere nei
       confronti della banca in liquidazione coatta amministrativa, relativi ai fondi
       acquisiti dalla banca con obbligo di restituzione, sotto forma di depositi o sotto
       altra forma, nonché agli assegni circolari e agli altri titoli di credito ad essi
       assimilabili”. Costituiscono depositi i certificati di deposito, purché non
       rappresentati da valori mobiliari emessi in serie.
       Da detto aggregato vanno dedotte le fattispecie soggettive e oggettive escluse dal
       rimborso.
       Ogni banca consorziata al FITD è chiamata ad aggregare, per ciascun depositante,
       tutti gli strumenti oggetto di garanzia al medesimo intestati.
  2.2 Le esclusioni dalla garanzia
       Per quanto riguarda le esclusioni dalla garanzia, il TUB individua le seguenti
       fattispecie:
           a) i depositi effettuati in nome e per conto proprio da banche, enti finanziari
                come definiti dall’articolo 4, paragrafo 1, punto 26, del Regolamento (UE) n.
                575/2013 del Parlamento Europeo e del Consiglio del 26 giugno 2013,
                imprese di investimento, imprese di assicurazione, imprese di
                riassicurazione, organismi di investimento collettivo del risparmio, fondi
                pensione, nonché enti pubblici;
           b) i fondi propri come definiti dall’articolo 4, paragrafo 1, punto 118, del
                Regolamento (UE) n. 575/2013 del Parlamento Europeo o del Consiglio del
                26 giugno 2013;
           c) i depositi derivanti da transazioni in relazione alle quali sia intervenuta una
                condanna definitiva per i reati previsti dagli articoli 648-bis e 648-ter del
                codice penale;
           d) i depositi i cui titolari, al momento dell’avvio della procedura di liquidazione
                coatta amministrativa, non risultano identificati ai sensi della disciplina in
                materia di prevenzione dell'utilizzo del sistema finanziario a scopo di
                riciclaggio dei proventi di attività criminose e di finanziamento del
                terrorismo;
                                                                                                8

9
         SCV - Istruzioni per le Consorziate
           e) le obbligazioni e i crediti derivanti da accettazioni, pagherò cambiari e
               operazioni in titoli.
  2.3 Le regole di aggregazione dei dati
       La determinazione della posizione aggregata per depositante richiede
       l’identificazione dei depositi ammissibili riconducibili al medesimo depositante e
       l’applicazione del livello di copertura di 100.000 euro.
       L’insieme delle posizioni aggregate per depositante determina l’importo dei fondi
       rimborsabili della banca, con la relativa ripartizione per scaglioni di importo definita
       per la segnalazione della base contributiva.
       Nell’aggregazione si deve tenere conto dei seguenti aspetti:
       2.3.1 Depositi ammissibili
       È necessario che le banche contrassegnino i depositi per consentirne l’immediata
       identificazione (art. 96-bis.4 del TUB) ai fini dell’ammissibilità alla garanzia del
       Fondo.
       2.3.2 Ente senza personalità giuridica
       I depositi di cui due o più soggetti sono titolari come partecipanti di un ente senza
       personalità giuridica sono trattati come se fossero effettuati da un unico
       depositante (art. 96-bis.1, comma 5, lett. a) del TUB).
       2.3.3 Conti congiunti
       L’ammontare del conto congiunto deve essere ripartito in parti uguali tra tutti i
       cointestatari (art. 96-bis.1, comma 5, lett. b) del TUB).
       2.3.4 Impresa individuale
       La posizione aggregata per depositante deve tener conto nel cumulo anche delle
       giacenze su conti relativi a imprese individuali riferibili al medesimo depositante.
       2.3.5 Computo degli interessi
       Gli interessi maturati al momento dell’insediamento dei commissari liquidatori non
       devono confluire nel primo invio della posizione aggregata per depositante, ma
       vanno inclusi nel secondo invio, rispettando i formati dei tracciati standard.
       Gli interessi devono essere computati in caso di rimborso dei depositanti e non
       vanno inseriti nelle segnalazioni periodiche della SCV.
                                                                                              9

1
    SCV - Istruzioni per le Consorziate
0
  2.3.6 Assegni circolari
  Gli assegni circolari non devono confluire nel primo invio della posizione aggregata
  per depositante in caso di liquidazione né nelle segnalazioni periodiche.
  In base al dettato normativo (art. 96-bis.1 del TUB), gli assegni circolari devono
  considerarsi ammissibili al rimborso chiunque sia il “portatore”, che deve rivolgersi
  al liquidatore e così ottenere il rimborso del Fondo fino a 100.000 euro.
  Il liquidatore, effettuati i controlli, in caso di esito positivo è tenuto a inviare al
  Fondo l’istruzione (singola) di pagamento per il rimborso dell’assegno circolare,
  rispettando il tracciato standard (nazionale o estero). Nel caso in cui il depositante
  abbia anche passività, invece, il rimborso dell’assegno circolare avviene nel
  secondo invio.
  2.3.7 Depositi in pegno
  In caso di produzioni periodiche della SCV, i depositi in pegno a favore della banca
  non devono confluire nella posizione aggregata per depositante, mentre devono
  confluire nelle produzioni periodiche della BC.
  In caso di liquidazione coatta sono soggetti a valutazione ad hoc.
  2.3.8 Grande impresa
  Le banche sono tenute ad aggiungere un contrassegno laddove il deposito è
  riferibile a una grande impresa, ai fini dell’applicazione delle regole relative alla
  depositor preference di cui all’art. 91, comma 1-bis del TUB.
  Al riguardo, in relazione alle classificazioni specificate nel D.M. del 18 aprile 20053
  “Adeguamento alla disciplina comunitaria dei criteri di individuazione di piccole e
  medie imprese”, si richiede alla banca di porre un contrassegno in caso di grande
  impresa, che si caratterizza dal numero di dipendenti superiore a 250.
  2.3.9 Fattispecie soggette a differimento del termine di rimborso
  Ai sensi dell’art. 96-bis.2, comma 2 del TUB, il sistema di garanzia dei depositi può
  differire il termine di rimborso in taluni casi specifici.
  Di seguito si riportano le fattispecie da non includere nel primo invio della SCV
  predisposta per il rimborso dei depositanti, poiché soggette a sospensione del
  rimborso e, ove necessario, ad accertamenti successivi.
  3
    Cfr. Raccomandazione della Commissione europea 2003/361.
                                                                                       10

1
    SCV - Istruzioni per le Consorziate
1
  a. Incertezza sul diritto del titolare a ricevere il rimborso
  Il Fondo può differire il rimborso “se vi è incertezza sul diritto del titolare a ricevere
  il rimborso o il deposito è oggetto di una controversia in sede giudiziale o presso un
  organismo di risoluzione stragiudiziale delle controversie, la cui definizione incide su
  tale diritto o sull’ammontare del rimborso”.
  In questo ambito rientrano il tema della compensazione, dei depositi delle banche,
  degli altri intermediari e degli enti pubblici “in nome e per conto proprio” e i
  depositi al portatore.
  a.1) Compensazione (set-off)
  L’art. 96-bis.1, comma 5, lettera c) del TUB, dispone che, nella determinazione
  dell’importo rimborsabile, “si tiene conto della compensazione di eventuali debiti
  del depositante nei confronti della banca, se esigibili alla data in cui si producono gli
  effetti del provvedimento di liquidazione ai sensi dell’articolo 83, comma 1, nella
  misura in cui la compensazione è possibile a norma delle disposizioni di legge o di
  previsioni contrattuali applicabili”.
  Passività esigibili
  Ai fini dell’applicazione della compensazione, la banca deve aggiungere un
  contrassegno laddove sia presente una qualunque passività riferibile al depositante
  e inserirne l’importo totale nel file di SCV.
  Nella estrazione (“produzione”) periodica della base contributiva e della SCV non si
  deve tener conto della compensazione delle passività esigibili. Pertanto, occorre
  includere nel calcolo tutte le posizioni indipendentemente dalla presenza del
  contrassegno delle passività in questione. Nel caso specifico dell’estrazione della
  SCV bisogna riportare, oltre al contrassegno, anche l’importo totale delle passività
  all’interno del tracciato.
  In caso di liquidazione, invece, tutte le posizioni che presentano tale contrassegno
  sono escluse dal primo invio della SCV. Il liquidatore deve valutare tali posizioni
  singolarmente, per l’applicazione della compensazione in caso di passività esigibili
  alla data dell’indisponibilità dei depositi, per poi includerle nel secondo invio.
  Inoltre, sempre in caso di liquidazione, si dovranno escludere dal primo invio anche
  le posizioni che presentano eventuali interessi debitori. Se non si dispone di tali
  informazioni alla data di calcolo, si dovranno considerare quelle alla fine del mese
  precedente.
  In caso di passività cointestate è utilizzata la stessa regola applicata ai depositi (vedi
  paragrafo 2.3.3).
  Tra le passività non vanno ricomprese quelle riferite ad attività (es. crediti) cedute e
  non cancellate (es. con operazioni di cartolarizzazione o covered bond).
                                                                                          11

1
    SCV - Istruzioni per le Consorziate
2
  Nel corso degli stress test può essere richiesto di produrre il file al netto oppure al
  lordo delle passività:
       1. file lordo: tutti i depositanti, ivi compresi quelli con qualunque passività;
       2. file netto: tutti i depositanti senza passività e quelli con unica passività
           riferita alle carte di credito.
  Carte di credito
  La banca deve aggiungere un contrassegno laddove siano presenti carte di credito.
  In caso di liquidazione coatta, nel primo invio devono confluire tutte le posizioni
  sulle quali è presente solo il contrassegno riferito alle carte di credito. All’importo
  da rimborsare in 7 giorni deve essere sottratto il massimale della carta di credito (o
  la somma dei massimali in caso di più carte di credito), per poi effettuarne il saldo
  al secondo invio.
  Se oltre alle carte di credito sono presenti anche altre passività, la posizione
  aggregata del depositante non confluisce nel file del primo invio, ma nel secondo.
  In caso di produzioni periodiche della base contributiva e della SCV, non si richiede
  alcuna compensazione delle passività relative alle carte di credito.
  Esempi:
  1) Il depositante possiede un deposito di € 10.000 e una carta di credito con
       massimale di € 2.000.
       Le istruzioni di pagamento includono le seguenti informazioni:
                                               1° invio:
                               Importo passività         Fondi rimborsabili   Fondi oggetto
  Passività Carte di
                                (massimale mensile)        (importo rimborso)  della tutela
                credito
      No           Si                 2.000                     8.000            10.000
                                               2° invio:
     viene verificato che la passività della carta di credito è di € 500; al depositante è
                        rimborsata la parte non utilizzata del massimale
                                                       Fondi rimborsabili     Fondi oggetto
  Passività Carte di          Importo passività
                                                          (importo rimborso)   della tutela
                credito
      No           Si                  500                     1.500             10.000
                                                                                            12

1
    SCV - Istruzioni per le Consorziate
3
                               Produzione periodica BC e SCV:
                                                    Fondi rimborsabili      Fondi oggetto
  Passività Carte di        Importo passività
                                                      (importo rimborso)      della tutela
               credito
      No          Si              2.000                    10.000                10.000
  2) Il depositante possiede un deposito di € 10.000, una carta di credito con
      massimale di € 2.000 e un finanziamento di € 7.000
      Le istruzioni di pagamento includono le seguenti informazioni:
                1° invio: la posizione non confluisce nel file del primo invio
                                            2° invio:
   viene verificato che la passività reale della carta di credito è di € 500 e che una rata
  del finanziamento da € 500 è esigibile. Pertanto, alla passività di € 7.000 si aggiunge
     quella ulteriore di € 500. La parte esigibile è pari a € 1.000 e i fondi rimborsabili
                     sono dati dalla differenza di € 10.000 meno € 1.000.
                                                    Fondi rimborsabili      Fondi oggetto
  Passività Carte di        Importo passività
                                                      (importo rimborso)      della tutela
               credito
      Si          Si              7.500                    9.000                 10.000
                               Produzione periodica BC e SCV:
                                                    Fondi rimborsabili      Fondi oggetto
  Passività Carte di        Importo passività
                                                      (importo rimborso)      della tutela
               credito
      Si          Si              9.000                    10.000                10.000
  a.2) Depositi delle banche, degli altri intermediari e degli enti pubblici “in nome e
  per conto proprio” ai sensi dell’art.96-bis.1, comma 2, lett.a) del Testo Unico
  Bancario
  La nuova disciplina estende il novero degli enti cui la previsione è applicabile,
  rispetto a quanto stabilito dalla Direttiva 2014/49/UE che si riferisce solo alle
  banche. Pertanto, sono da considerarsi oggetto di tutela i depositi effettuati dai
  soggetti citati dalla norma in nome proprio ma per conto di un depositante
                                                                                           13

1
     SCV - Istruzioni per le Consorziate
4
  ammissibile alla garanzia. Ciò rileva nell’ipotesi di liquidazione coatta
  amministrativa, nell’ambito della quale tali fattispecie saranno comunque oggetto
  di: i) differimento del rimborso ai fini dell’identificazione degli aventi diritto e ii)
  valutazione specifica da parte del commissario liquidatore.
  In caso di produzioni periodiche della base contributiva e SCV, sono trattati come
  fattispecie escluse dalla tutela.
  a.3) Depositi al portatore
  Ai sensi della nuova disciplina, ai fini della tutela, tutti i depositi devono essere
  identificati, ivi inclusi i depositi al portatore.
  I depositi al portatore emessi prima della nuova regolamentazione, per i quali la
  banca non abbia ancora provveduto all’identificazione dei titolari, sono oggetto di
  differimento del rimborso.
  b. Conti dormienti
  Ai sensi dell’art. 96-bis.2, comma 2, lettera c) del TUB, il Fondo può differire il
  rimborso “se non è stata effettuata alcuna operazione relativa al deposito nei
  ventiquattro mesi precedenti la data di cui al comma 1; in questo caso il rimborso è
  effettuato entro sei mesi dalla data di cui al comma 1, fermo restando che non è
  dovuto alcun rimborso se il valore del deposito è inferiore ai costi amministrativi che
  il sistema di garanzia sosterrebbe per effettuare il rimborso medesimo”.
  Ai fini dell’identificazione dei conti dormienti, la banca è tenuta ad apporre un
  contrassegno, indipendentemente dal loro importo.
  L’ importo dei costi amministrativi, al di sotto del quale il deposito dormiente non è
  rimborsato, è stabilito in 100 euro4.
  Nell’eventualità in cui il depositante abbia un conto dormiente e anche un conto
  attivo, non bisogna apporre il contrassegno in questione. La posizione aggregata
  terrà conto, pertanto, di entrambi i depositi.
  c. Saldi temporanei elevati (temporary high balances - THB)
  Ai sensi dell’art. 96-bis.1, comma 4) del TUB, per saldi temporanei elevati si
  intendono i depositi di persone fisiche cui è accordata una tutela oltre i 100.000
  euro per un periodo di 9 mesi successivi al loro accredito o al momento in cui
  diventano disponibili, qualora relativi a specifiche fattispecie5.
  4
    Cfr D.P.R. n.116 del 22 giugno 2007 in materia di depositi dormienti.
  5
    Tale disposizione si applica ai “depositi di persone fisiche aventi a oggetto importi derivanti da: a)
  operazioni relative al trasferimento o alla costituzione di diritti reali su unità immobiliari adibite ad
  abitazione; b) divorzio, pensionamento, scioglimento del rapporto di lavoro, invalidità o morte; c) il
                                                                                                         14

1
     SCV - Istruzioni per le Consorziate
5
  Non si richiede l’apposizione del contrassegno per i THB. Pertanto, non sono inclusi
  nel primo invio della posizione aggregata per depositante in caso di liquidazione o
  nelle segnalazioni periodiche.
  Ai sensi dell’art. 96-bis.2, comma 2, lett. d) del TUB, il rimborso dei THB, per la
  parte eccedente i 100.000 euro, è soggetto a differimento ed è effettuato entro sei
  mesi dalla data in cui si producono gli effetti del provvedimento di liquidazione
  coatta amministrativa della banca.
  I commissari liquidatori, ricevuta la richiesta da parte del depositante, effettuano
  l’istruttoria e trasmettono la proposta, unitamente alla relativa documentazione, al
  Fondo per le decisioni. Il Fondo informa il depositante dell’esito dell’istruttoria e
  della decisione assunta e provvede al rimborso decorsi 15 giorni dalla
  comunicazione.
  In ogni caso, qualora il depositante abbia anche passività, il rimborso del THB non
  può avvenire prima che sia stato effettuato il secondo invio della SCV.
  d. Succursali comunitarie
  Nel caso in cui la banca abbia succursali in un altro paese dell’Unione europea6, è
  necessario predisporre un tracciato specifico.
  Secondo l’art. 96-quater.2 del TUB, il rimborso dei depositanti delle succursali
  italiane di banche comunitarie è effettuato dal Fondo per conto del sistema di
  garanzia dello Stato membro di origine, sulla base delle istruzioni fornite dal
  medesimo e dopo che questi ha messo a disposizione del Fondo le risorse
  necessarie.
  L’art. 96-bis.2, comma 2, lett. e) del TUB, dispone che il termine di 7 giorni
  lavorativi per il rimborso dei depositanti decorra, in tal caso, dalla data in cui il
  sistema di garanzia italiano ha ricevuto dal DGS del paese di origine le risorse
  necessarie a provvedervi.
  Le norme sulla cooperazione tra sistemi di garanzia dei depositi, introdotte dalla
  DGSD e recepite in Italia, implicano che il rimborso dei depositanti delle succursali
  di banche italiane in paesi comunitari avvenga, in modo analogo, attraverso il
  sistema di garanzia del paese ospitante.
  I tracciati, le comunicazioni e i trasferimenti di file tra i vari DGS sono basati su
  standard tecnici specifici, ricompresi nel framework di cooperazione internazionale
  definito dall’EFDI (European Forum of Deposit Insurers).
  pagamento di prestazioni assicurative, di risarcimenti o di indennizzi in relazione a danni per fatti
  considerati dalla legge come reati contro la persona o per ingiusta detenzione”.
  6
    I 28 paesi membri dell’Unione europea sono: Austria, Belgio, Bulgaria, Cipro, Croazia, Danimarca,
  Estonia, Finlandia, Francia, Germania, Grecia, Irlanda, Italia, Lettonia, Lituania, Lussemburgo, Malta,
  Paesi Bassi, Polonia, Portogallo, Regno Unito, Repubblica ceca, Romania, Slovacchia, Slovenia, Spagna,
  Svezia, Ungheria.
                                                                                                     15

1
   SCV - Istruzioni per le Consorziate
6
  La banca, per la costruzione del tracciato estero, deve tenere conto dei seguenti
  elementi:
     <U+F0B7> nel caso in cui il depositante abbia più conti in diversi Stati, il rimborso deve
         avvenire nello Stato di residenza e la posizione aggregata deve confluire nel
         tracciato corrispondente (nazionale o estero);
     <U+F0B7> nel caso in cui il depositante abbia più conti in diversi Stati e la residenza in
         un ulteriore Stato, il rimborso deve avvenire in Italia, facendo confluire la
         posizione aggregata nel tracciato nazionale;
     <U+F0B7> la valuta di rimborso è l’euro;
     <U+F0B7> il file del tracciato estero è unico. Nel caso in cui siano coinvolti sistemi di
         garanzia di più Stati, il Fondo provvede alla suddivisione del tracciato in tanti
         file quanti sono gli Stati coinvolti;
     <U+F0B7> i depositi delle succursali stabilite in Paesi extracomunitari non confluiscono
         nella posizione aggregata per depositante.
                                                                                       16

   1
                     SCV - Istruzioni per le Consorziate
   7
                  2.3.10 Schema riepilogativo delle regole
                                   Segnalazione             Produzione
                                                                                          SCV                    SCV
                                periodica della BC      periodica della SCV
                                                                                      primo invio          secondo invio
                                    (trimestrale)           (trimestrale)
                                               Segnalazione BC                                   Liquidazione
  Depositi ammissibili                    Si                      Si                       Si                     Si
        Ente senza
                                          Si                      Si                       Si                     Si
 personalità giuridica
      Conti congiunti                     Si                      Si                       Si                     Si
  Impresa individuale                     Si                      Si                       Si                     Si
      Computo degli
                                          Si                     No                        No                     Si
          interessi
     Assegni circolari                    Si                     No                        No                  Si/No(1)
    Depositi in pegno                     Si                     No                        No                  Si/No(2)
     Grande impresa                       Si                      Si                       Si                     Si
      Compensazione                      No                      No                        No                     Si
Posizioni con qualunque
 passività (eccetto carte                 Si                      Si                       No                     Si
         di credito)
  Posizioni con passività
     relative a carte di                  Si                      Si                    Si/No(3)                  Si
            credito
    Depositi in nome e
                                         No                      No                        No                   No(4)
    per conto proprio
      Conti dormienti                    Si(5)                   Si(5)                    Si(5)                  Si(5)
     Saldi temporanei
                                         No                      No                        No                  Si/No(6)
       elevati (THB)
         Succursali
       comunitarie                        Si                      Si                      Si(7)                  Si(7)
        (se presenti)
(1)
            Il rimborso avviene solo a seguito della richiesta del depositante e il dato può essere inviato al Fondo
            singolarmente oppure confluire nel secondo invio.
(2)
            Il rimborso avviene solo dopo una valutazione ad hoc da parte del liquidatore.
(3)
            La posizione è inclusa se presente solo la passività relativa a carte di credito ed è esclusa se abbinata ad altri
            tipi di passività.
(4)
            Sono rimborsabili solo i depositi dei soggetti di cui all’art. 96-bis.1, comma 2, lett. a) del TUB, effettuati per
            conto di soggetti aventi diritto al rimborso.
(5)
            Se superiori alla soglia dei 100 euro.
(6)
            Il rimborso del THB avviene a seguito della richiesta del depositante e accertata dal liquidatore. Il dato può
            essere inviato al Fondo singolarmente o può confluire nel secondo invio.
(7)
           Il termine del rimborso è differito.
                                                                                                                           17

1
          SCV - Istruzioni per le Consorziate
8
  2.4 Il tracciato standard del flusso informativo relativo alla SCV
        Ai fini della piena funzionalità del sistema, in coerenza con il dettato normativo, le
        banche consorziate sono chiamate a standardizzare la produzione della posizione
        aggregata per depositante, in conformità alle istruzioni fornite dal Fondo.
        Al riguardo, in base alle esigenze emerse, sono stati definiti due tracciati contenenti
        una serie di informazioni atte a soddisfare la procedura di rimborso.
        Il primo tracciato viene utilizzato per rimborsare i depositanti con conti presso filiali
        nazionali, mentre il secondo tracciato viene utilizzato per il rimborso dei
        depositanti presso le filiali in un altro paese comunitario.
        In entrambi i casi, i tracciati rappresentano Istruzioni di pagamento.
        Inoltre, relativamente al tracciato nazionale, ogni file può contenere un massimo di
        100.000 Istruzioni di pagamento; nell’eventualità che si superi il limite massimo,
        sarà necessario generare più file.
        Nel caso della segnalazione in itinere, su richiesta del Fondo, i dati personali devono
        essere oscurati, fatta eccezione per la matricola del beneficiario. Nello specifico,
        ciascuna banca consorziata deve essere in grado di produrre un file secondo
        quanto specificato in Appendice.
  2.5 Trasferimento dei file
        Il liquidatore è tenuto a inviare al Fondo i file delle Istruzioni di pagamento tramite
        protocollo SFTP (SSH File Transfer Protocol).
        Il collegamento al server del Fondo può avvenire attraverso un programma client di
        trasmissione file SFTP.
        Per l’accesso al server è necessario che il liquidatore invii al Fondo un messaggio di
        posta elettronica (preferibilmente certificata) contenente l’indirizzo IP del
        computer di invio dei file e che il Fondo invii al liquidatore, con lo stesso mezzo, le
        credenziali di accesso (se non già in suo possesso).
        I file accettati sono quelli con estensione .TXT e .CSV .
  2.6 Annullamento file SCV
        Il liquidatore può richiedere l’annullamento di un file SCV già consegnato al Fondo,
        se la banca tesoriera non ha già messo in circolarità le disposizioni di pagamento.
                                                                                              18

1
         SCV - Istruzioni per le Consorziate
9
       Il liquidatore deve inviare tempestivamente la richiesta tramite PEC (Posta
       Elettronica Certificata), specificando il “titolo del flusso” contenuto nel file SCV o il
       nome del file da annullare.
  2.7 Annullamento di singole Istruzioni di pagamento
       Il liquidatore può richiedere l’annullamento di alcune disposizioni di pagamento
       contenute nel file di SCV inviando al Fondo, tramite PEC, la lista dei “Codici univoci
       di pagamento”.
       Il buon esito dell’annullamento dipende dalla tempestività della richiesta del
       liquidatore.
                                                                                             19

