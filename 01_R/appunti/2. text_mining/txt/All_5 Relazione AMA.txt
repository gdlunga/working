ALLEGATO n.5
Relazione sul Sistema Avanzato di Gestione e Misurazione
del Rischio Operativo (AMA)
Anno 2017

          ALL. 5 RELAZIONE SUL SISTEMA AVANZATO DI GESTIONE E MISURAZIONE DEL RISCHIO OPERATIVO (AMA) – ANNO 2017
                                                         INDICE
1.   EVENTI QUANTITATIVI E QUALITATIVI CON IMPATTO SUL MODELLO AMA..................................................... 3
2.   DETTAGLIO DELLE ATTIVITÀ DI AUDIT.................................................................................................................................... 4
In conformità con quanto previsto dalla normativa di riferimento, si forniscono i risultati dell’attività di audit
svolta sul Sistema Avanzato di Gestione e Misurazione del Rischio Operativo per l’esercizio 2017.
Il presente documento costituisce allegato della Relazione della Direzione Chief Audit Executive sull’attività svolta e
valutazione del sistema dei controlli – anno 2017.
                                                                                                                                                                           2

               ALL. 5 RELAZIONE SUL SISTEMA AVANZATO DI GESTIONE E MISURAZIONE DEL RISCHIO OPERATIVO (AMA) – ANNO 2017
1. Eventi quantitativi e qualitativi con impatto sul modello AMA
Il sistema avanzato di misurazione dei rischi operativi (Advanced Measurement Approach – AMA) per la
determinazione del requisito patrimoniale è adottato all’interno delle società bancarie e strumentali del Gruppo da
Banca Monte dei Paschi di Siena, MPS Capital Services Banca per le Imprese, MPS Leasing & Factoring e Consorzio
Operativo Gruppo Montepaschi. Riguardo invece alle controllate estere (MPS Banque, MPS Belgio) e alle società
Widiba e MP Fiduciaria, rientranti nel perimetro di consolidamento, viene adottato il metodo base.
Il requisito patrimoniale ammonta al 31/12/2017 a circa €mio 801, in incremento rispetto al dato registrato nel 2016
(pari a 678 €mln). La tabella seguente riporta il dettaglio per classe di rischio del requisito regolamentare consolidato
del Gruppo BMPS.
                                                                                              Requisito Patrimoniale sui Rischi Operativi
                                    Classe di Rischio
                                                                                                                 31/12/2017
  Frodi interne                                                                                                                            230.867.552
  Frodi esterne                                                                                                                             38.548.049
  Rapporti di impiego e sicurezza sul lavoro                                                                                                23.695.458
  Clienti prodotti e prassi operative                                                                                                      379.385.273
  Danni a beni materiali                                                                                                                      2.265.069
  Interruzioni operatività e sistemi                                                                                                        14.246.182
  Esecuzione, consegna, gestione dei processi                                                                                               99.979.382
                                Totale perimetro AMA                                                                                       788.986.964
  Contributo società non AMA                                                                                                                11.936.138
                                 Totale Metodo AMA                                                                                         800.923.102
Nel corso del 2017 i principali eventi impattanti in termini quali-quantitativi l’applicazione del sistema avanzato di
misurazione dei rischi operativi hanno riguardato i seguenti ambiti:
   -    implementazione delle azioni correttive richieste da BCE, e comunicate al Gruppo MPS con la lettera del
                        1
        02/02/2017 , riguardanti l’estensione della profondità storica dei dati interni da 5 a 10 anni, l’adozione di una
        metodologia di scaling dei dati esterni e la rivisitazione del perimetro dei dati esterni finalizzata a migliorare la
                                                                                                                                                    2
        corrispondenza tra le sottoclassi DIPO e le classi di rischio interne del framework AMA della Banca . Le
        sopracitate modifiche metodologiche hanno portato a un incremento del requisito patrimoniale (+9,6% rispetto
        al requisito di fine 2016);
   -    messa in produzione delle nuove metodologie a partire dal calcolo del requisito relativo al 30/06/2017, anche in
        seguito al parere favorevole espresso in data 18/07/2017 dalla Funzione di Convalida in merito alle rettifiche
        apportate al codice che implementa il nuovo modello;
1
  Si fa riferimento alle azioni di mitigazione richieste a seguito dell’Internal Model Investigation IMI-42 svolta nel periodo 07/09/2015 - 25/09/2015 e
finalizzata a verificare sia il corretto recepimento delle modifiche evolutive al modello interno richieste da Banca d’Italia (lettera del 19/01/2015) sia i
relativi impatti sul capitale regolamentare.
2
  Dal 30/06/2017 sono stati introdotti i dati della sottoclasse DIPO ET4.2 “Pratiche operative o di mercato improprie” nella classe “ET4 Anatocismo” e i
rimanenti dati del DIPO ET4 (ad eccezione delle revocatorie) nella classe interna “ET4 Cause”.
                                                                                                                                                          3

              ALL. 5 RELAZIONE SUL SISTEMA AVANZATO DI GESTIONE E MISURAZIONE DEL RISCHIO OPERATIVO (AMA) – ANNO 2017
                                                                                                                      3
   -    rimozione delle perdite “credit boundary” dal database dei rischi operativi a partire dal 30/06/2017 . In linea con
        quanto previsto dall’art. 322 b) della CRR, il Gruppo MPS ha segnalato a BCE, con una notifica ex ante (lettera
        del 24/04/2017), la rimozione di tali perdite dalla base dati di calcolo del requisito essendo queste già trattate a
        fronte del rischio di credito;
   -    riassetto organizzativo di Capogruppo: le modifiche apportate in diverse strutture della Banca (es.
        riorganizzazione del Chief Lending Officer) hanno determinato impatti nelle attività di Risk Self Assessment e di
        Analisi di Scenario;
   -    accantonamenti a Fondo Rischi e Oneri che subiscono un forte incremento nell’ultimo trimestre riconducibile sia
        all’attività di segnalazione della clientela per l’operatività in diamanti (76,5 €mln), sia alle contestazioni relative gli
        aumenti di capitale passati (59€mln).
2. Dettaglio delle attività di audit
I risultati delle attività svolte hanno confermato il rispetto dei requisiti e delle condizioni di idoneità previste per
l’utilizzo a fini regolamentari del metodo avanzato. I principali interventi di audit eseguiti durante l’anno 2017 hanno
riguardato diversi ambiti impattanti sul modello e/o sui processi. Di seguito si riportano gli interventi obbligatori
condotti sul processo di Operational Risk Management da parte della Direzione Chief Audit Executive e delle funzioni
di internal audit locale delle società rientranti nel perimetro validato e i principali rapporti condotti presso la
Capogruppo con impatti sui rischi operativi.
  N. rapporto                                                  Descrizione                                         Grade
Rapporti di Revisione delle funzioni di internal audit delle Società del perimetro
                   Banca MPS
187/2017                                                                                                     Rating 1 - Verde
                   Revisione Convalida AMA
                   Consorzio Operativo di Gruppo
16/2017                                                                                                       Rating 1 -Verde
                   Revisione Interna del Processo di Operational Risk Management
                   MPS Capital Services Banca per le Imprese
18/2017                                                                                                      Rating 1 - Verde
                   Revisione Interna del Processo di Operational Risk Management
                   MPS Leasing & Factoring
9/2017                                                                                                       Rating 2 - Giallo
                   Processo di Operational Risk Management
Rapporti di Revisione specialistici della Direzione Chief Audit Executive
41/2017            Disponibilità Sistemi e Livelli di Servizio                                               Rating 2 - Giallo
42/2017            Issuing carte di debito e prepagate (aspetti operativi ed amministrativi)               Rating 3 - Arancione
44/2017            Verifiche implementazioni Remedial Actions BCE (RA #12 e RA #13 – OSI-2015-34-35)       Rating 3 - Arancione
45/2017            Archivio Unico Informatico IT                                                              Rating 2 -Giallo
                   Attività di Ethical Hacking sulle component infrastrutturali ed applicative del Sistema
102/2017                                                                                                   Rating 3 - Arancione
                   Informativo di Gruppo
103/2017           MPS – Antifrode                                                                         Rating 3 - Arancione
104/2017           Rilasci Applicazioni IT                                                                 Rating 3 - Arancione
                   Commissioni attive nel bilancio d’esercizio – composizione e rappresentazione contabile
114/2017                                                                                                   Rating 3 - Arancione
                   (commissioni percepite dalle Società Assicurative)
3
  Comunicazione ex ante a BCE con la lettera del 24/04/2017.
                                                                                                                                 4

            ALL. 5 RELAZIONE SUL SISTEMA AVANZATO DI GESTIONE E MISURAZIONE DEL RISCHIO OPERATIVO (AMA) – ANNO 2017
  154/2017      Gestione Cause Legali                                                                   Rating 3 - Arancione
  164/2017      Attività di Ethical Hacking sulle component infrastrutturali ed applicative del Sistema
                Informativo della Filiale di New York                                                     Rating 2 - Giallo
  167/2017      Anagrafe Operativa di Gruppo                                                              Rating 2- Giallo
  168/2017      Usura – Calcolo TEG                                                                       Rating 2 - Giallo
  182/2017      Processo di Gestione degli adempimenti prescrittivi in materia di Trasparenza bancaria    Rating 2 - Giallo
Positive risultano essere le attività di presidio e controllo poste in essere dalla funzione di Convalida e dalla funzione
di Risk Management, quest’ultima responsabile dello sviluppo quantitativo del modello avanzato di misurazione del
rischio operativo. Elementi di attenzione sono invece emersi nella fase di gestione del rischio.
Di seguito vengono riportate le principali evidenze emerse nel corso delle attività condotte nel 2017, suddivise per
identificazione, misurazione, gestione e controllo/monitoraggio dei rischi operativi.
Identificazione
Il processo di identificazione dei rischi operativi (Loss Data Collection) è complessivamente migliorato grazie
all’implementazione di alcuni affinamenti evolutivi finalizzati a supportare e semplificare la fase di arricchimento
informativo e di caricamento in OpRiskEv dei dati di perdita. Le soluzioni rilasciate presentano ancora dei margini di
miglioramento essendo possibile automatizzare alcune azioni proposte dall’applicativo stesso e migliorare la
garanzia d’integrità dei dati. Occorre inoltre proseguire con gli interventi di automazione sulla Fonte Cause Legali e
valutare la progressiva estensione anche ad altre Fonti Informative rilevanti, a cominciare da “Risorse Umane” che ha
come sottostante lo stesso applicativo (MICRA) utilizzato dalla Funzione Legale per la gestione delle cause.
Misurazione
Relativamente alle evolutive poste in essere sul modello di misurazione (estensione serie storiche a 10 anni e
introduzione scaling dei dati esterni) sono stati condotti specifici approfondimenti, nell’ambito delle attività di audit,
finalizzati a valutare la completezza e l’adeguatezza dei controlli svolti dalla Funzione di Convalida. Le analisi hanno
confermato la correttezza dell’impatto del nuovo modello sul requisito patrimoniale al 30/06/2017 e l’adeguatezza
dell’informativa fornita all’Alta Direzione e agli Organi Aziendali da parte della Funzione Risk Management.
A seguito delle modifiche metodologiche introdotte sul modello è stato richiesto alla Funzione di Convalida di
introdurre nel «Framework di Convalida Rischi» un nuovo controllo sulla materialità dell’effetto, sui dati di perdita, del
tasso d’inflazione. Poiché quest’ultimo assume valori consistenti con serie storiche a 10 anni, è stato altresì richiesto
alla Funzione Risk Management di quantificare l’impatto anche in termini di requisito patrimoniale e di considerare la
possibilità di rivalutare i valori di perdita.
Inoltre, con l’allungamento delle serie storiche a 10 anni è necessario monitorare il peggioramento dei test di
indipendenza dei dati (non rispettate le assunzioni per 10 delle 14 serie di frequency). Poiché l’indipendenza è
condizione necessaria affinché i dati di frequency appartengano ad una stessa distribuzione di probabilità, è stato
richiesto alla Funzione Risk Management di valutare metodi alternativi per rendere i dati indipendenti verificandone
gli impatti in ottica costi/benefici.
                                                                                                                             5

              ALL. 5 RELAZIONE SUL SISTEMA AVANZATO DI GESTIONE E MISURAZIONE DEL RISCHIO OPERATIVO (AMA) – ANNO 2017
Gestione
Sulla base di quanto emerso dagli audit specialistici effettuati nel corso dell’anno sui principali processi operativi di
Capogruppo, sono state avviate diverse azioni progettuali sui comparti di business e tecnico informativi che hanno
portato ad un parziale miglioramento della macchina operativa. Al fine di incrementare l’efficacia delle azioni di
mitigazione/trasferimento/ritenzione del rischio da parte delle funzioni preposte occorre proseguire nelle attività di
rafforzamento in corso.
Di seguito sono sintetizzati gli elementi di attenzione più rilevanti emersi sulla componente macchina operativa e in
alcuni casi le azioni correttive già poste in essere:
      -     gestione delle Cause legali: in assenza di linee guida specifiche per l’aggiornamento di Micra da parte dei
            legali interni, per alcune cause è stata osservata una carenza documentale e informativa che non consente la
            puntuale ricostruzione dei procedimenti giudiziari e delle decisioni assunte. Prevale l’utilizzo di fascicoli
            cartacei che, in assenza di regole definite, sono risultati implementati con modalità differenti, rimesse in
            buona parte alla sensibilità dei singoli gestori. Sono state rilevate criticità nelle attività di seguimento di
            alcune cause vinte con rimborso spese, risultate prive di incassi e chiuse dal gestore senza giustificato
            motivo. Risulta necessaria una normativa di processo che definisca gli adempimenti operativi, di controllo e
            di rendicontazione da svolgere nell’ambito della gestione delle cause legali. Su tutti questi ambiti sono in
            corso le azioni correttive previste;
      -     processo di gestione degli aspetti contabili di Gruppo: per quanto riguarda la composizione e rappresentazione
            contabile delle “commissioni attive”, sono stati verificati e sistemati gli algoritmi utilizzati per il calcolo delle
            commissioni del “ramo danni” e del “ramo vita” ai fini di una puntale comparazione con i dati trasmessi dalla
            Compagnia Assicuratrice AXA. Risulta invece necessario procedere a sistemare le differenze riscontrate tra le
            commissioni presenti nei flussi AXA e i calcoli elaborati dall’applicativo “Syfe”, ripristinando la corretta
            contabilizzazione delle commissioni derivanti dal flusso conto/depositi a pacchetto, non in linea con
            l’operatività standard. Infine, il processo di retrocessione delle commissioni assicurative necessita di essere
            disciplinato all’interno di una normativa di processo;
      -     processo di gestione Patrimonio Artistico: su tale ambito è stata riscontrata la necessità di efficientare la
            catalogazione e inventariazione delle opere d’arte restringendo il catalogo ai soli oggetti effettivamente
            classificabili come opera d’arte. Risulta altresì necessario predisporre una normativa che regolamenti il
            processo per le operazioni di prestito, concessione in comodato e, tenuto conto del commitment4 di Piano
            di Ristrutturazione, anche per le operazioni di vendita;
      -     processo di gestione degli adempimenti prescrittivi in materia di Trasparenza bancaria: il processo di
            “Modifiche unilaterali delle condizioni contrattuali (art. 118 del TUB)“ è stato reso maggiormente efficace
            istituendo ad esempio punti di controllo/feedback che consentono alla Funzione Mercato il pieno presidio
            dell’intero processo.
Particolare attenzione deve essere invece mantenuta sulla componente sistemistica riguardo ai potenziali rischi
derivanti da inefficienze operative delle procedure in uso presso la Banca. A tal proposito si evidenzia quanto segue:
4
  Nell’ambito del Piano di Ristrutturazione 2017-2021, la Banca si è impegnata a procedere alla cessione dell’intera collezione d’arte (eccetto le opere
sotto il vincolo di pertinenzialità e di altre leggi) rispettando la conformità alla legislazione nazionale in materia e la condizione che il prezzo di
vendita sia almeno pari al valore contabile.
                                                                                                                                                       6

    ALL. 5 RELAZIONE SUL SISTEMA AVANZATO DI GESTIONE E MISURAZIONE DEL RISCHIO OPERATIVO (AMA) – ANNO 2017
- sicurezza logica: l’attività di verifica periodica di Ethical Hacking ha interessato le componenti infrastrutturali
  e applicative relative alla piattaforma Digital Banking di Gruppo e quelle relative alla filiale di New York. Per
  quanto riguarda la piattaforma Digital Banking, a seguito dell’attività di audit, sono stati resi maggiormente
  efficienti gli strumenti di intercettazione delle intrusioni sull’applicazione allo scopo di assicurare, in caso di
  attacco, una reattività della Banca in linea con i requisiti di sicurezza. Inoltre, sono stati implementati gli
  opportuni controlli e configurazioni al fine di sanare le vulnerabilità applicative riscontrate migliorando il
  livello di sicurezza dell’applicazione web. Relativamente alla filiale di New York la verifica delle componenti
  infrastrutturali e applicative del sistema informativo ha rilevato la necessità di aggiornare alcuni software
  degli apparati di rete in modo da rimuovere le vulnerabilità riscontrate;
- gestione dei rilasci di nuove applicazioni IT: sono stati implementati controlli maggiormente efficaci per il
  rilascio del software in produzione vincolando il rilascio stesso alla presenza di test UAT e inibendo l’utilizzo
  della funzionalità di forzatura per il superamento del test (consentendola soltanto a casi eccezionali). Sono
  state definite regole precise per stabilire le condizioni di chiusura lato IT di un BR, è stata implementata una
  migliore gestione all’interno dei sistemi delle informazioni riguardanti la relazione tra deliverables del BR e
  richieste di cambiamento software nonché è stato formalizzato l’assenso definitivo delle funzioni di business
  al rilascio in produzione del software. Su tali ambiti sono ancora in corso le azioni di rafforzamento e
  presidio;
- gestione delle Frodi Informatiche sul servizio Digital Banking: sono necessarie alcune iniziative per una
  adeguata gestione del processo (elaborazione di un Piano di interventi per prevenire, rimuovere e
  monitorare gli eventi di frode; definizione di uno scambio di flussi informativi inerenti gli eventi di sicurezza
  logica). Al fine di migliorare la sicurezza logica degli accessi agli applicativi è stato definito uno specifico
  profilo abilitativo per i membri del team antifrode;
- Procedura Beni: a seguito dell’attività di verifica, oltre a razionalizzare l’attribuzione dei profili di accesso, è
  stata inibita la modifica dei dati caricati automaticamente dalla procedura Perizie On Line al fine di assicurare
  l’integrità delle informazioni caricate e ridurre le possibili malversazioni derivanti da variazioni dei valori di
  stima per ottenere la concessione di un finanziamento con importo superiore a quello ammissibile. Inoltre,
  sono stati implementati dei presidi di controllo per verificare l’effettiva acquisizione digitale della
  documentazione ritenuta necessaria come previsto dal progetto di dematerializzazione;
- Presidio Archivio Unico Informatico: l’attività di audit ha portato all’aggiornamento, da parte del COG, dei
  documenti che descrivono le logiche di alimentazione dell’AUI implementate dai servizi alimentanti. Al fine
  di uniformare le informazioni decisionali utilizzate per la creazione del flusso di alimentazione dell’AUI sono
  state rimosse alcune anomalie nelle regole di antiriciclaggio in carico al servizio Cassa e al Servizio Anagrafe.
  Inoltre, per rimuovere i disallineamenti dei dati anagrafici in AUI sono state riviste le modalità di
  aggiornamento delle variazioni anagrafiche. Al fine di poter rilevare eventuali anomalie di alimentazione
  sono stati implementati nuovi controlli di quadratura e sono state poste in essere le azioni necessarie a
  garantire che tutte le operazioni di “forzata esclusione” siano correttamente segnalate nei controlli SIC;
- Implementazioni informatiche utilizzate ai fini del calcolo del Tasso Effettivo Globale: la revisione ha
  evidenziato la necessità di modificare i programmi affinché la procedura di calcolo del TEG computi, oltre
  agli oneri a carico del fido in contrattualizzazione, anche tutti quelli a carico dei fidi, della stessa natura, già
  operativi sul conto corrente;
- presidio Anagrafe Operativa di Gruppo: a seguito dell’intervento di audit, per i moduli software che non
  tracciano i dati aggiuntivi di Log ne è stata assicurata la corretta tracciatura. Sono in corso le attività di
  mitigazione indirizzate a migliorare la tracciatura dell’operatività svolta sulla base dati “Anagrafe”.
                                                                                                                     7

            ALL. 5 RELAZIONE SUL SISTEMA AVANZATO DI GESTIONE E MISURAZIONE DEL RISCHIO OPERATIVO (AMA) – ANNO 2017
Con riferimento alle attività esternalizzate, al fine di presidiare la disponibilità dei sistemi e i Livelli di Servizio sono
stati implementati adeguati controlli (tecnici e di processo) atti a garantire la correttezza dei KPI e degli eventuali
“punti penale” prodotti da Fasteweb per il servizio “Rete Dati” fornito.
In merito al Servizio Sportello è stato implementato un monitoraggio maggiormente strutturato e puntuale in modo
da evidenziare con prontezza eventuali problematiche sulle applicazioni di sportello ed è stato definito e
implementato un KPI significativo per la misurazione della disponibilità. Infine, è stato implementato un nuovo KPI di
disponibilità dell’Infrastruttura tecnologica PaschiFace.
Per quanto riguarda il processo Issuing carte di debito e prepagate è emerso che la gestione della nuova piattaforma
delle carte prepagate Quickard è stata esternalizzata a Bassilichi Spa senza richiedere a suo tempo un’autorizzazione
preventiva al Banca d’Italia, così come previsto dalle disposizioni di vigilanza (Circ. 285/13), e senza redigere un
contratto per formalizzare il servizio di gestione, svolto soltanto sulla base dell'accettazione di un'offerta economica.
Su tali ambiti di attenzione la struttura si è attivata per finalizzare le azioni correttive richieste e procedere alla
richiesta di autorizzazione alla BCE (effettuata in data 14/11/2017).
Infine, occorre regolarizzare il subappalto a Fruendo Srl, effettuato da Bassilichi, su alcuni processi (prevenzione frodi
e gestione reclami sulle carte). In vista del prossimo rinnovo, è stato richiesto di regolarizzare il processo di issuing (la
stampa dei PIN), utilizzando fornitori omologati, e assegnare chiaramente la responsabilità dell'istruttoria della
pratica di omologazione presso i circuiti. E’ necessario revocare le abilitazioni non necessarie e, laddove possibile,
razionalizzare i panieri abilitativi, prevedendo periodiche verifiche delle utenze abilitate.
Controllo e Monitoraggio
Gli specifici audit condotti a distanza ed in loco principalmente indirizzati alla verifica della complessiva funzionalità e
regolarità nelle varie fasi (Loss Data Collection, Risk Self Assessment e Analisi di Scenario) del Processo di Operational
Risk Management presso le Società del Gruppo, hanno consentito di valutare positivamente i presidi e la complessiva
funzionalità del processo di gestione dei rischi operativi.
Gli unici ambiti di attenzione sono stati rilevati sulla fase di Loss Data Collection di MPS Leasing & Factoring, per la
quale è stata evidenziata l’esigenza di attivare quanto prima il processo operativo di monitoraggio delle cosiddette
Pending Loss5 e delle Perdite di Contabilità Generale su voci riferibili a esborsi da sentenze legali. Nell’ambito delle
attività di Analisi di Scenario di MPS Capital Services, è emersa, invece, la necessità di attivare interventi di mitigazione
per risolvere le criticità rilevate nell’operatività tipica giornaliera sui mercati finanziari a causa di disfunzioni o
rallentamenti nel Sistema IT (malfunzionamenti “real time” di Murex, mancata acquisizione di operazioni di mercato
in tempi ragionevoli, sistemi di quotazione market-making obsoleti).
L’azione di follow up rivolta a rimuovere o mitigare le principali criticità evidenziate viene garantita nel continuo
attraverso l’utilizzo dell’applicativo RIGAM (Repository Integrato per la Gestione delle Aree di Miglioramento),
specifico strumento informatico a supporto della gestione e risoluzione dei gap e delle attività di mitigazione, che
riunisce in un unico database tutte le evidenze rilevate dalle funzioni di controllo.
Nel corso del 2017 sono stati completati gli interventi previsti dal Piano di Mitigazione Rischi Operativi, tra i quali si
segnala l’integrazione della normativa in materia di finanza proprietaria allo scopo di vietare la negoziazione in conto
proprio di strumenti finanziari da parte degli operatori di mercato, ai quali è stato richiesto esplicitamente di
5
  Appostazioni transitorie sui rapporti del servizio partite diverse che possono tradursi in perdite.
                                                                                                                            8

           ALL. 5 RELAZIONE SUL SISTEMA AVANZATO DI GESTIONE E MISURAZIONE DEL RISCHIO OPERATIVO (AMA) – ANNO 2017
prendere visione della normativa. A livello prospettico, per impedire la violazione delle disposizioni di legge in
materia di antiriciclaggio, sono stati rafforzati i controlli e potenziate le attività di monitoraggio, in ragione di alcuni
casi di mancata/errata segnalazione di operatività sospetta da parte dei promotori finanziari di Widiba. Inoltre, per
MPS Capital Services è stata implementata una procedura di back up che estrae dai portafogli Murex le posizioni in
titoli lunghe/corte, procedura alternativa a FDWH al fine di presidiare e gestire correttamente la liquidità.
Sono invece previsti entro il primo semestre 2018 alcuni miglioramenti nei criteri di alimentazione degli applicativi
allo scopo di garantire la correttezza dei saldi ai fini del presidio e della corretta gestione della liquidità. Ulteriori
interventi di mitigazione nel corso del 2018 sono previsti per minimizzare alcuni rischi informatici, quali ad esempio
quelli relativi alla revisione degli attuali profili abilitativi di alcuni applicativi a supporto del business e
all’implementazione del processo accentrato per la concessione di nuove abilitazioni.
                                                                                                                           9

