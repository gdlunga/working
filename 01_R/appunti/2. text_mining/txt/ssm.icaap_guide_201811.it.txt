Guida della BCE sul
processo interno di
valutazione dell’adeguatezza
patrimoniale (ICAAP)
 Novembre 2018

Indice
1      Introduzione                                                                        2
       1.1     Finalità                                                                    3
       1.2     Ambito di applicazione e proporzionalità                                    4
2      Principi                                                                            6
       Principio 1: l’organo di amministrazione è responsabile della solida
       governance dell’ICAAP                                                               6
       Principio 2: l’ICAAP è parte integrante del quadro complessivo di
       gestione                                                                            8
       Principio 3: l’ICAAP fornisce un contributo fondamentale alla continuità
       dell’ente assicurandone l’adeguatezza patrimoniale da prospettive
       diverse                                                                            14
       Principio 4: tutti i rischi rilevanti sono identificati e considerati
       nell’ICAAP                                                                         26
       Principio 5: il capitale interno è di qualità elevata e chiaramente definito       30
       Principio 6: le metodologie di quantificazione dei rischi nell’ambito
       dell’ICAAP sono adeguate, coerenti e convalidate in maniera
       indipendente                                                                       32
       Principio 7: lo svolgimento di prove di stress periodiche è teso ad
       assicurare l’adeguatezza patrimoniale in condizioni avverse                        37
3      Glossario                                                                          41
Siglario                                                                                  46
Guida della BCE sul processo interno di valutazione dell’adeguatezza patrimoniale (ICAAP)
Indice                                                                                     1

1 Introduzione
  1.      La profondità e la gravità degli shock finanziari sono spesso amplificate
          dall’inadeguatezza e dalla bassa qualità del capitale nel settore bancario.
          Questa circostanza si è verificata anche nella recente crisi finanziaria, che ha
          visto le banche costrette a ricostruire le proprie basi patrimoniali in una fase
          particolarmente ardua. Al tempo stesso, molti rischi non erano adeguatamente
          coperti da un ammontare commisurato di capitale, a seguito delle carenze nei
          processi di identificazione e valutazione dei rischi delle banche 1. È quindi
          indispensabile rafforzare la capacità di tenuta dei singoli enti creditizi nei periodi
          di stress cercando di migliorare i processi interni di valutazione prospettica
          dell’adeguatezza patrimoniale (Internal Capital Adequacy Assessment Process,
          ICAAP), includendo anche esaustive prove di stress e pianificazione del
          capitale.
  2.      L’ICAAP riveste pertanto un ruolo fondamentale nella gestione dei rischi degli
          enti creditizi. Per quanto concerne gli enti significativi nell’ambito del
          Meccanismo di vigilanza unico (MVU), la BCE si attende che, in conformità al
          disposto dell’articolo 73 della quarta direttiva sui requisiti patrimoniali (Capital
          Requirements Directive, CRD IV) 2, l’ICAAP sia elaborato in maniera prudente e
          conservativa 3. La BCE ritiene che ICAAP solidi, efficaci ed esaustivi
          comprendano una chiara valutazione dei rischi di capitale nonché un governo
          dei rischi ben strutturato, ivi compresi processi di segnalazione alla gerarchia
          superiore (procedure di escalation) basati su una strategia di gestione dei rischi
          ben ponderata in tutti i suoi aspetti, che si traduca in un efficace sistema di limiti
          all’assunzione dei rischi.
  3.      La BCE è dell’avviso che un ICAAP solido, efficace ed esaustivo poggi su due
          pilastri: la prospettiva economica e la prospettiva normativa. Le due prospettive
          dovrebbero completarsi e fornirsi informazioni reciprocamente.
  4.      L’ICAAP fornisce anche un contributo importante al processo di revisione e
          valutazione prudenziale (Supervisory Review and Evaluation Process, SREP)
          dell’MVU. Esso alimenta tutte le valutazioni dello SREP e il processo di
          determinazione del capitale nell’ambito del secondo pilastro conformemente
  1
       Cfr. ad esempio, La risposta del Comitato di Basilea alla crisi finanziaria: rapporto al G20, Comitato di
       Basilea per la vigilanza bancaria, ottobre 2010.
  2
       Direttiva 2013/36/UE del Parlamento europeo e del Consiglio, del 26 giugno 2013, sull’accesso
       all’attività degli enti creditizi e sulla vigilanza prudenziale sugli enti creditizi e sulle imprese di
       investimento, che modifica la Direttiva 2002/87/CE e abroga le Direttive 2006/48/CE e 2006/49/CE
       (GU L 176 del 27.6.2013, pag. 338).
  3
       Articolo 73 della CRD IV: “Gli enti dispongono di strategie e processi validi, efficaci e globali per
       valutare e mantenere su base continuativa gli importi, la composizione e la distribuzione del capitale
       interno che essi ritengono adeguati per coprire la natura e il livello dei rischi a cui sono o potrebbero
       essere esposti”.
  Guida della BCE sul processo interno di valutazione dell’adeguatezza patrimoniale (ICAAP)
  Introduzione                                                                                                   2

            agli Orientamenti dell’ABE sulle procedure e sulle metodologie comuni per il
            processo di revisione e valutazione prudenziale (SREP) 4.
    5.      Nel quadro dello SREP è noto che un ICAAP efficace riduce l’incertezza degli
            enti creditizi e delle autorità di vigilanza riguardo ai rischi a cui sono o possono
            essere esposti e accresce la fiducia delle autorità di vigilanza nella capacità
            degli enti di continuare a operare attraverso il mantenimento di livelli
            patrimoniali adeguati e un’efficace gestione dei rischi. Ciò richiede agli enti
            creditizi di assicurare, in un’ottica prospettica, che tutti i rischi rilevanti siano
            identificati, efficacemente gestiti (mediante un’appropriata combinazione di
            quantificazioni e controlli) e coperti da un livello sufficiente di capitale di qualità
            elevata.
1.1 Finalità
    6.      Lo scopo della presente guida è rendere pubblicamente nota, a fini di
            trasparenza, la visione della BCE in merito ai requisiti dell’ICAAP in base
            all’articolo 73 della CRD IV. La guida mira ad assistere gli enti creditizi nel
            rafforzare i rispettivi ICAAP e a incoraggiare il ricorso alle migliori prassi
            spiegando in maggiore dettaglio le aspettative della BCE sull’ICAAP, in vista di
            una più coerente ed efficace attività di vigilanza.
    7.      Dalle disposizioni della CRD IV sull’ICAAP, la guida attinge sette principi che
            saranno, fra l’altro, considerati per la valutazione degli ICAAP di ciascun ente
            creditizio nel quadro dello SREP. Tali principi saranno richiamati anche
            nell’ambito del dialogo di vigilanza intrattenuto con i singoli enti.
    8.      La guida non intende sostituire né inficiare alcuna disposizione legislativa
            relativa al recepimento dell’articolo 73 della CRD IV. Qualora la guida non fosse
            in linea con la normativa vigente, prevale quest’ultima. La guida è concepita
            come uno strumento pratico che sarà regolarmente aggiornato per tenere conto
            dei nuovi sviluppi e delle esperienze acquisite. Di conseguenza, i principi e le
            aspettative enunciati in questa sede evolveranno nel tempo. La guida sarà
            riesaminata alla luce dei continui sviluppi nelle prassi e nelle metodologie di
            vigilanza bancaria europea nonché nella regolamentazione a livello
            internazionale ed europeo e, ad esempio, delle nuove autorevoli interpretazioni
            delle direttive e dei regolamenti pertinenti da parte della Corte di giustizia
            dell’Unione europea.
    9.      La guida si basa sulla definizione di una serie di principi, dedicando particolare
            attenzione ad alcuni aspetti cruciali dal punto di vista della vigilanza; essa non
            intende fornire indicazioni esaustive su tutti gli aspetti che contribuiscono alla
            solidità dell’lCAAP. Spetta a ciascun ente applicare un ICAAP che sia adeguato
    4
         Cfr. ABE/GL/2014/13, del 19 luglio 2018, paragrafi 349-350 e 354. Ai sensi del paragrafo 349, le
         autorità competenti “dovrebbero stabilire requisiti aggiuntivi in materia di fondi propri in base a ciascun
         rischio, utilizzando il giudizio di vigilanza” supportato da diverse fonti di informazione.
    Guida della BCE sul processo interno di valutazione dell’adeguatezza patrimoniale (ICAAP)
    Introduzione                                                                                                    3

            alle proprie particolari circostanze. La BCE valuta gli ICAAP degli enti creditizi
            procedendo caso per caso.
    10. In aggiunta alla presente guida e al diritto nazionale e dell’Unione pertinente, gli
            enti sono incoraggiati ad avvalersi degli altri documenti rilevanti ai fini
            dell’ICAAP pubblicati dall’ABE 5 e da istanze internazionali quali il Comitato di
            Basilea per la vigilanza bancaria (CBVB) e il Financial Stability Board (FSB). Gli
            enti dovrebbero inoltre tenere conto di tutte le raccomandazioni relative
            all’ICAAP a essi rivolte, ad esempio le raccomandazioni risultanti dallo SREP,
            che possono riguardare solidi assetti di governance, la gestione dei rischi e i
            controlli.
1.2 Ambito di applicazione e proporzionalità
    11. La presente guida è rivolta a tutti gli enti creditizi designati come soggetti vigilati
            significativi ai sensi dell’articolo 2, paragrafo 16, del regolamento quadro
            sull’MVU 6. L’ambito di applicazione dell’articolo 73 della CRD IV concernente
            l’ICAAP è determinato dall’articolo 108 della citata direttiva. Poiché l’articolo 73
            della CRD IV rappresenta una disposizione di armonizzazione minima, recepita
            in maniera differente nei vari Stati membri dell’UE, esiste un’ampia varietà di
            prassi e requisiti relativi all’ICAAP per la vigilanza degli enti creditizi negli Stati
            membri partecipanti.
    12. La BCE, insieme alle autorità nazionali competenti (ANC), ha elaborato i
            principi sull’ICAAP con l’obiettivo di assicurare elevati standard prudenziali
            promuovendo lo sviluppo di metodologie comuni in questo importante ambito
            della vigilanza.
    13. L’ICAAP è soprattutto un processo interno e la responsabilità della sua
            attuazione, in modo proporzionale e credibile, resta in capo ai singoli enti. Ai
            sensi dell’articolo 73 della CRD IV, l’ICAAP deve essere proporzionato alla
            natura, all’ampiezza e alla complessità delle attività dell’ente.
    14. I principi elaborati nella presente guida costituiscono soltanto un punto di
            partenza per il dialogo di vigilanza con gli enti creditizi. Non andrebbero
            pertanto intesi come riferimenti comprensivi di tutti gli aspetti necessari per
            l’attuazione e l’impiego di un ICAAP solido, efficace e completo. È
            responsabilità degli enti assicurare che l’ICAAP rimanga completo e
            proporzionato alla natura, all’ampiezza e alla complessità delle loro attività,
    5
         In particolare, rilevano a tale riguardo gli Orientamenti sulla governance interna (ABE/GL/2017/11), gli
         orientamenti sulle prove di stress degli enti (ABE/GL/2018/04) e gli orientamenti esposti in Guidelines
         on the management of concentration risk under the supervisory review process (GL31) del Comitato
         delle autorità europee di vigilanza bancaria (Committee of European Banking Supervisors, CEBS).
    6
         Regolamento (UE) n. 468/2014 della Banca centrale europea, del 16 aprile 2014, che istituisce il
         quadro di cooperazione nell’ambito del Meccanismo di vigilanza unico tra la Banca centrale europea e
         le autorità nazionali competenti e con le autorità nazionali designate (regolamento quadro sull’MVU)
         (BCE/2014/17) (GU L 141 del 14.5.2014, pag. 1).
    Guida della BCE sul processo interno di valutazione dell’adeguatezza patrimoniale (ICAAP)
    Introduzione                                                                                                  4

      tenendo presente che la proporzionalità non va applicata in modo tale da
      compromettere l’efficacia dell’ICAAP stesso.
Guida della BCE sul processo interno di valutazione dell’adeguatezza patrimoniale (ICAAP)
Introduzione                                                                              5

2 Principi
  Principio 1: l’organo di amministrazione è responsabile
  della solida governance dell’ICAAP
  (i)     Data l’importanza che l’ICAAP riveste per l’ente, l’organo di amministrazione
          dovrebbe approvarne tutti gli elementi fondamentali. Ci si attende che ciò trovi
          riscontro nei meccanismi di governance interna riguardanti l’organo di
          amministrazione, stabiliti conformemente alle norme nazionali e in linea con la
          legislazione dell’UE e gli orientamenti dell’ABE in materia. L’organo di
          amministrazione, l’alta dirigenza e i relativi comitati dovrebbero discutere
          l’ICAAP e sottoporlo a un esame critico in maniera efficace.
  (ii)    Ogni anno l’organo di amministrazione dovrebbe produrre una valutazione
          dell’adeguatezza patrimoniale dell’ente corroborata dai risultati dell’ICAAP e da
          qualsiasi altra informazione rilevante, redigendo e sottoscrivendo una
          dichiarazione chiara e concisa, la dichiarazione sull’adeguatezza patrimoniale
          (capital adequacy statement, CAS).
  (iii) L’organo di amministrazione, che è complessivamente responsabile
          dell’attuazione dell’ICAAP, dovrebbe approvarne il quadro di governance con
          una chiara e trasparente assegnazione delle competenze nel rispetto del
          principio di separazione delle funzioni. Il quadro di governance dovrebbe
          contemplare un chiaro approccio di revisione interna e convalida periodica
          dell’ICAAP.
  L’organo di amministrazione approva gli elementi fondamentali
  dell’ICAAP
  15. Ci si attende che l’organo di amministrazione rediga e sottoscriva la CAS, e
          approvi gli elementi fondamentali dell’ICAAP, fra i quali:
          •     il quadro di governance;
          •     il quadro della documentazione interna;
          •     il perimetro dei soggetti considerati, il processo di identificazione dei rischi,
                nonché l’inventario e la tassonomia dei rischi interni, che riflettono la
                portata dei rischi rilevanti e la loro copertura patrimoniale;
          •     le metodologie di quantificazione dei rischi 7, compresi i parametri e le
                ipotesi generali per la misurazione dei rischi (ad esempio orizzonte
  7
       La presente guida non prescrive una specifica metodologia per la quantificazione dei rischi. Per
       maggiori dettagli al riguardo si rimanda alla sezione “Scelta delle metodologie di quantificazione dei
       rischi” nel principio 6.
  Guida della BCE sul processo interno di valutazione dell’adeguatezza patrimoniale (ICAAP)
  Principi                                                                                                    6

               temporale, ipotesi di diversificazione, livelli di confidenza), con il supporto
               di dati affidabili e sistemi solidi di aggregazione dei dati;
       •       l’approccio impiegato per valutare l’adeguatezza patrimoniale (inclusi il
               quadro di riferimento per le prove di stress e una definizione ben articolata
               di adeguatezza patrimoniale).
16. L’organo di amministrazione comprende una funzione di supervisione e una
       funzione di gestione che possono essere esercitate dallo stesso organo oppure
       da due organi separati. La designazione degli elementi chiave dell’ICAAP, e
       delle rispettive funzioni incaricate della loro approvazione, dipende dalle
       disposizioni di governance interna dell’ente, interpretate dalla BCE
       conformemente alle norme nazionali e in linea con la legislazione dell’UE
       applicabile e gli orientamenti dell’ABE 8.
Revisione interna e convalida
17. Ai sensi dell’articolo 73 della CRD IV, l’ICAAP è “oggetto di periodiche revisioni
       interne”, che secondo la BCE dovrebbero riguardare gli aspetti sia qualitativi sia
       quantitativi (ivi compresi ad esempio l’utilizzo dei risultati dell’ICAAP, il quadro di
       riferimento delle prove di stress, la rilevazione dei rischi e il processo di
       aggregazione dei dati), includendo commisurati processi di convalida delle
       metodologie interne adottate per la quantificazione dei rischi.
18. A fini di revisione interna l’ente dovrebbe dotarsi di politiche e processi
       adeguati. Le revisioni dovrebbero essere svolte dalle tre linee di difesa,
       costituite dai rami di attività e dalle funzioni di controllo interno indipendenti
       (gestione dei rischi, conformità alle norme e internal audit), in base ai rispettivi
       ruoli e competenze 9.
19. La BCE si attende che gli enti siano dotati di un processo definito che assicuri
       un adeguamento proattivo dell’ICAAP a qualunque cambiamento rilevante
       verificatosi, ad esempio l’ingresso in nuovi mercati, l’offerta di nuovi servizi o
       prodotti ovvero le variazioni della struttura del gruppo 10 o conglomerato
       finanziario.
20. I risultati e le ipotesi dell’ICAAP dovrebbero essere soggetti a una revisione
       interna adeguata, in relazione ad esempio alla pianificazione patrimoniale, agli
       scenari e alla quantificazione dei rischi. Il carattere più o meno quantitativo
       oppure qualitativo che ci si attende da tale verifica dipende dalla natura
       dell’elemento valutato. La revisione dovrebbe tenere debito conto dei limiti e dei
8
    Cfr. il considerando 56 e l’articolo 3, paragrafo 1, punti 7-9, della CRD IV, nonché il titolo II degli
    Orientamenti dell’ABE sulla governance interna (ABE/GL/2017/11).
9
    I rispettivi ruoli delle funzioni coinvolte sono descritti negli Orientamenti dell’ABE sulla governance
    interna (ABE/GL/2017/11).
10
    Ai fini della presente guida il termine “ente” designa anche gruppi, conglomerati o sottogruppi, come
    applicabile ai sensi dell’articolo 108 della CRD IV.
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                                    7

        vincoli derivanti dalle metodologie adottate, dalle ipotesi sottostanti e dai dati
        utilizzati nella quantificazione dei rischi.
21. Lo scopo della revisione è verificare se i processi interni, le metodologie e le
        ipotesi prescelte abbiano condotto a risultati solidi (“test retrospettivi”) e se
        continuino a essere adeguati alla luce della situazione corrente e degli
        andamenti futuri. Ci si attende che l’esito della revisione sia valutato in maniera
        approfondita, documentato e comunicato all’alta dirigenza e all’organo di
        amministrazione. Ove siano individuate debolezze, i relativi rilievi dovrebbero
        essere corretti rapidamente tramite azioni successive efficaci.
Dichiarazione sull’adeguatezza patrimoniale
22. Nella dichiarazione sull’adeguatezza patrimoniale (CAS) l’organo di
        amministrazione fornisce la propria valutazione dell’adeguatezza patrimoniale
        dell’ente ed espone le principali argomentazioni a sostegno, corroborate da
        informazioni che considera rilevanti, quali i risultati dell’ICAAP. La BCE ritiene
        che una CAS solida dimostri la buona conoscenza da parte dell’organo di
        amministrazione dell’adeguatezza patrimoniale dell’ente e delle sue principali
        determinanti e vulnerabilità, dei più importanti input e output dell’ICAAP, dei
        parametri e processi sottostanti, nonché della coerenza dell’ICAAP con i piani
        strategici.
23. L’autorità di sottoscrivere la CAS per conto dell’organo di amministrazione
        dovrebbe essere stabilita dall’ente alla luce della normativa nazionale nonché
        dei requisiti e degli orientamenti prudenziali applicabili 11.
Principio 2: l’ICAAP è parte integrante del quadro
complessivo di gestione
(i)     Ai sensi dell’articolo 73 della CRD IV, l’ente dovrebbe disporre di strategie e
        processi validi, efficaci e globali per valutare e mantenere il capitale che esso
        ritiene adeguato per coprire la natura e il livello dei rischi a cui è o potrebbe
        essere esposto.
(ii)    Oltre a un quadro quantitativo idoneo per la valutazione dell’adeguatezza
        patrimoniale, è necessario che un quadro qualitativo ne assicuri la gestione
        attiva. Ciò include fra l’altro il monitoraggio degli indicatori dell’adeguatezza
        patrimoniale mirato a individuare e valutare tempestivamente i rischi potenziali,
        traendo conclusioni pratiche e avviando misure di prevenzione affinché sia i
        fondi propri sia il capitale interno siano sempre adeguati 12.
11
     Gli Orientamenti dell’ABE sulla governance interna (ABE/GL/2017/11) descrivono in maggiore dettaglio
     la distribuzione dei compiti e delle competenze fra le funzioni di supervisione strategica e di gestione
     dell’organo di amministrazione.
12
     Cfr. il principio 5 per una descrizione del concetto di capitale interno.
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                                      8

(iii) Gli aspetti quantitativi e qualitativi dell’ICAAP dovrebbero essere coerenti tra
        loro, con la strategia imprenditoriale e con la propensione al rischio dell’ente.
        L’ICAAP andrebbe integrato nei processi operativi, decisionali e di gestione dei
        rischi dell’ente. L’ICAAP dovrebbe essere coerente e integrato a livello di
        gruppo.
(iv) Ci si attende che gli enti mantengano una solida ed efficace architettura
        complessiva dell’ICAAP e che documentino l’interazione fra gli elementi
        dell’ICAAP e l’integrazione dello stesso nel quadro complessivo di gestione
        dell’ente.
(v)     L’ICAAP dovrebbe sostenere il processo decisionale strategico e, al tempo
        stesso, mirare ad assicurare sul piano operativo che l’ente mantenga un livello
        di capitalizzazione adeguato nel continuo, favorendo così un’appropriata
        relazione tra rischi e benefici. Tutti i metodi e i processi applicati dall’ente per
        orientare l’adeguatezza patrimoniale, nell’ambito del processo di gestione
        operativa o strategica di quest’ultima, dovrebbero essere approvati, rivisti con
        attenzione e opportunamente inclusi nell’ICAAP e nella relativa
        documentazione.
L’ICAAP quale parte integrante del quadro di gestione dell’ente
24. Al fine di valutare e mantenere un livello patrimoniale adeguato a coprire i rischi
        di un ente 13, i processi e le disposizioni interne dovrebbero far sì che l’analisi
        quantitativa dei rischi, riflessa nell’ICAAP, confluisca in tutte le decisioni e le
        attività imprenditoriali rilevanti.
25. Questo obiettivo può essere raggiunto, ad esempio, utilizzando l’ICAAP per il
        processo di pianificazione strategica a livello di gruppo, monitorando gli
        indicatori dell’adeguatezza patrimoniale per individuare e valutare
        tempestivamente i rischi potenziali, pervenendo a conclusioni pratiche e
        avviando misure di prevenzione, stabilendo l’allocazione del capitale e
        assicurando la continua efficacia del quadro di riferimento per la
        determinazione della propensione al rischio (risk appetite framework, RAF).
26. Gli indicatori di performance corretti per il rischio basati sull’ICAAP 14
        dovrebbero essere utilizzati nel processo decisionale e, ad esempio, nella
        determinazione della remunerazione variabile e nelle discussioni riguardanti
        l’operatività e i rischi a tutti i livelli dell’ente, comprese fra l’altro le riunioni dei
        comitati di gestione delle attività e delle passività, dei comitati per il rischio e
        dell’organo di amministrazione.
13
     Le aspettative generali riguardo alla parte quantitativa dell’ICAAP sono introdotte nel principio 3.
14
     Esempi di tali indicatori sono reperibili negli Orientamenti dell’ABE su sane politiche di remunerazione
     ai sensi dell’articolo 74, paragrafo 3, e dell’articolo 75, paragrafo 2, della direttiva 2013/36/UE e
     sull’informativa ai sensi dell’articolo 450 del regolamento (UE) n. 575/2013 (ABE/GL/2015/22).
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                                      9

L’architettura complessiva dell’ICAAP
27. L’organo di amministrazione è responsabile del mantenimento di un’architettura
      complessiva dell’ICAAP solida ed efficace, assicurando che i diversi elementi
      dell’ICAAP interagiscano in modo organico e che l’ICAAP sia parte integrante
      del quadro complessivo di gestione dell’ente. Quest’ultimo dovrebbe avere una
      visione chiara di come tali elementi siano coerentemente integrati in un
      processo complessivo efficace che consenta di preservare nel continuo
      l’adeguatezza patrimoniale.
28. A tal fine, ci si attende che l’ente includa nella propria documentazione
      sull’ICAAP una descrizione della sua architettura complessiva, compresa una
      sintesi degli elementi fondamentali dell’ICAAP e di come questi interagiscano
      fra loro, spiegando le modalità di integrazione dell’ICAAP nel funzionamento
      dell’ente e come i suoi risultati siano utilizzati all’interno dell’ente. La
      descrizione dell’architettura dovrebbe illustrare la struttura generale dell’ICAAP,
      come i suoi risultati siano utilizzati nel processo decisionale e
      l’interconnessione, ad esempio, fra le strategie aziendali e di rischio, i piani
      patrimoniali, i processi di individuazione dei rischi, la dichiarazione sulla
      propensione al rischio, i sistemi di limiti, le metodologie per la quantificazione
      dei rischi, il programma delle prove di stress e la reportistica gestionale.
Reportistica gestionale
29. L’ICAAP è un processo continuo. L’ente dovrebbe incorporare con adeguata
      frequenza i risultati dell’ICAAP (ad esempio il modo in cui evolvono rischi
      rilevanti, indicatori principali ecc.) nella reportistica interna destinata ai diversi
      livelli dirigenziali. Ci si attende che la periodicità della reportistica diretta
      all’organo di amministrazione sia almeno trimestrale; tuttavia, se richiesto dalle
      dimensioni, dalla complessità, dal modello imprenditoriale e dalle tipologie di
      rischio dell’ente, potrebbe dover essere maggiore per assicurare il tempestivo
      intervento della dirigenza.
30. I risultati dell’ICAAP sulla quantificazione dei rischi e sull’allocazione del
      capitale, una volta approvati, dovrebbero rappresentare un parametro di
      riferimento e un obiettivo di performance chiave rispetto ai quali misurare i
      risultati finanziari e di altra natura di ciascuna area organizzativa interessata
      dall’assunzione di rischi. Ciò dovrebbe essere favorito dall’attuazione di una
      solida architettura e un valido quadro per la governance dell’ICAAP, come
      descritto nel principio 1.
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                     10

L’ICAAP e il quadro di riferimento per la determinazione della
propensione al rischio 15
31. Il RAF dell’ente dovrebbe formalizzare l’interazione fra lo stesso RAF e gli altri
      processi strategici, quali l’ICAAP, l’ILAAP, il piano di risanamento e la politica di
      remunerazione, in linea con la Nota dell’MVU sulla governance e sulla
      propensione al rischio. Un RAF ben sviluppato, articolato tramite la
      dichiarazione sulla propensione al rischio, dovrebbe essere strettamente
      interconnesso all’ICAAP e cardine di una sana gestione dei rischi e del capitale.
32. Nella dichiarazione sulla propensione al rischio l’ente dovrebbe definire sia una
      visione chiara e univoca sui rischi sia le misure previste riguardo a questi ultimi
      in linea con la strategia aziendale. In particolare, la dichiarazione dovrebbe
      illustrare le motivazioni che giustificano l’assunzione o meno di certe tipologie di
      rischio, prodotti o regioni.
33. Il profilo di rischio complessivo dell’ente dovrebbe in definitiva essere limitato e
      determinato dal RAF a livello di gruppo e dalla sua attuazione. Il RAF è inoltre
      un elemento critico del processo di sviluppo e attuazione della strategia
      dell’ente. Collega, in modo strutturato, i rischi assunti all’adeguatezza
      patrimoniale e agli obiettivi strategici dell’ente. Nell’ambito del RAF l’ente
      dovrebbe determinare le proprie riserve gestionali e tenerne conto.
34. Ci si attende che l’ente esprima con chiarezza come l’attuazione e il
      monitoraggio della strategia e della propensione al rischio siano sostenuti
      dall’ICAAP e come ciò gli consenta efficacemente di attenersi ai limiti di rischio
      stabiliti nella dichiarazione sulla propensione al rischio. Per agevolare una
      gestione dei rischi sana ed efficace, l’ente dovrebbe ricorrere ai risultati
      dell’ICAAP nel predisporre un efficace sistema di monitoraggio e segnalazione
      dei rischi e un sistema di limiti adeguatamente granulare (comprendente efficaci
      procedure di segnalazione alla gerarchia superiore) che attribuisca limiti
      specifici, ad esempio, ai singoli rischi, alle sottocategorie di rischio, alle entità e
      alle aree organizzative, contribuendo a rendere operativa la dichiarazione sulla
      propensione al rischio del gruppo.
Coerenza fra l’ICAAP e i piani di risanamento
35. Il piano di risanamento è volto a fornire le misure che l’ente deve adottare per
      ripristinare la propria posizione finanziaria a seguito di un deterioramento
      significativo. Poiché un livello insufficiente di capitalizzazione rappresenta una
      delle minacce principali per la sostenibilità e la continuità economica, l’ICAAP e
      il piano di risanamento dovrebbero articolarsi come fasi diverse dello stesso
      processo di gestione dei rischi. Se l’ICAAP ha lo scopo di mantenere la
15
    Ulteriori indicazioni e orientamenti sono reperibili nella Nota dell’MVU sulla governance e sulla
    propensione al rischio, BCE, giugno 2016, e in Principles for An Effective Risk Appetite Framework,
    Financial Stability Board, novembre 2013.
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                                11

       continuità operativa dell’ente (in base alla strategia e al modello imprenditoriale
       prescelto), i piani di risanamento stabiliscono le misure (comprese quelle
       straordinarie) tese a ripristinare la sua posizione finanziaria a seguito di un
       deterioramento significativo.
36. L’ente dovrebbe pertanto assicurare coerenza e omogeneità tra l’ICAAP, da un
       lato, e il piano e i meccanismi di risanamento dall’altro (ad esempio soglie per i
       segnali preliminari di allerta, indicatori di risanamento, procedure di
       segnalazione alla gerarchia superiore e possibili interventi di gestione 16).
       Inoltre, gli eventuali interventi di gestione dell’ICAAP con impatto rilevante
       dovrebbero essere riflessi tempestivamente nel piano di risanamento, e
       viceversa, al fine di assicurare che le informazioni e i processi inclusi nei relativi
       documenti siano coerenti e aggiornati.
Coerenza e omogeneità all’interno dei gruppi
37. L’ICAAP dovrebbe assicurare l’adeguatezza patrimoniale ai pertinenti livelli di
       consolidamento e per le entità del gruppo ove applicabile, come richiesto
       dall’articolo 108 della CRD IV. Per poter efficacemente valutare e mantenere
       l’adeguatezza patrimoniale nelle varie entità, le strategie, i processi di gestione
       dei rischi, il processo decisionale e le metodologie e le ipotesi applicate nella
       quantificazione del capitale devono essere omogenei all’interno del perimetro
       considerato.
38. Ove le disposizioni o gli orientamenti nazionali in materia di ICAAP differiscano
       per determinate entità o sottogruppi, la loro attuazione a tali livelli del gruppo o
       del sottogruppo potrebbe richiedere approcci in certa misura divergenti.
       Tuttavia, gli enti dovrebbero assicurare che tali approcci non interferiscano con
       l’efficacia e la coerenza dell’ICAAP a ogni livello pertinente, con particolare
       riguardo al livello di gruppo. L’ente dovrebbe valutare anche i possibili
       impedimenti alla trasferibilità del capitale all’interno del gruppo in maniera
       prudente e cauta e tenerne conto nell’ICAAP.
Esempio 2.1
Coerenza fra l’ICAAP e il piano di risanamento
Per assicurare la piena omogeneità fra i dispositivi di risanamento e quelli
dell’ICAAP, ci si attende che gli enti definiscano coerentemente lo spettro degli effetti
potenziali sul capitale e degli interventi gestionali corrispondenti nell’ambito
dell’ICAAP e dei piani di risanamento. Pertanto, più nello specifico, ci si attende ad
esempio che gli indicatori patrimoniali utilizzati nel piano di risanamento per
individuare i deterioramenti significativi reali o potenziali della quantità e della qualità
del capitale siano coerentemente considerati nell’ICAAP. Più in particolare, in
16
    Tuttavia, in caso di discrepanze nei principi alla base dell’ICAAP e del piano di risanamento, gli
    interventi di gestione previsti possono differire.
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                               12

circostanze normali, i livelli di capitale dovrebbero essere gestiti tramite l’ICAAP in
modo tale da mantenere un margine di prudenza superiore rispetto alle soglie degli
indicatori patrimoniali 17 del piano di risanamento.
Analogamente, anche gli interventi gestionali nell’ambito dell’ICAAP e del piano di
risanamento dovrebbero essere coerenti: l’ipotesi da parte dell’ente di interventi
analoghi nel piano di risanamento e nell’ICAAP potrebbe portare alla sovrastima
dell’efficacia delle opzioni di risanamento ai fini del calcolo della capacità di
risanamento complessiva nel caso in cui alcune di queste siano già state impiegate
nell’ICAAP. Pertanto, al fine di evitare sovrapposizioni tra le opzioni di risanamento e
gli interventi gestionali dell’ICAAP, con il rischio del “doppio conteggio”, agli interventi
gestionali rilevanti adottati nell’ambito dell’ICAAP dovrebbe corrispondere la
tempestiva rivalutazione della fattibilità e dell’efficacia delle opzioni previste dal piano
di risanamento 18.
Ad esempio, la capacità di un ente di reperire capitale in una situazione di
risanamento può essere gravemente compromessa se l’ente ha già raccolto capitale
in base all’ICAAP in una situazione non prevista dal piano di risanamento. Ciò
potrebbe avere un impatto sulle tipologie e sul volume del capitale aggiuntivo che
potrebbe essere reperito nonché sulle caratteristiche delle condizioni di emissione.
Un ulteriore esempio è costituito dagli interventi gestionali relativi alla riduzione del
rischio. Se ad esempio determinate attività sono cedute secondo quanto previsto
dall’ICAAP in una situazione che non sia di risanamento, tali attività non potranno poi
essere cedute nuovamente, ossia l’intervento non potrà più costituire un’opzione di
risanamento fattibile.
Un ulteriore legame tra l’ICAAP e il piano di risanamento è rappresentato dalle prove
inverse di stress. Gli enti dovrebbero ricorrere a tale strumento nell’ambito del
proprio ICAAP per valutare gli scenari suscettibili di determinare una situazione che
comprometterebbe la loro capacità di operare secondo il modello imprenditoriale
prescelto (e dunque gli obiettivi del proprio ICAAP). Nel contesto del piano di
risanamento “le prove inverse di stress dovrebbero essere considerate un punto di
partenza per lo sviluppo di soli scenari di dissesto imminente (“near-default”), nel
senso che determinerebbero la non sostenibilità del modello operativo di un ente o di
un gruppo, a meno che non siano efficacemente attuate azioni di risanamento.” 19
Inoltre, sia nell’ICAAP sia nel piano di risanamento gli scenari dovrebbero basarsi
sugli eventi di particolare rilevanza per gli enti e cogliere le loro principali
vulnerabilità.
17
     Cfr. per maggiori dettagli gli Orientamenti dell’ABE sull’elenco minimo degli indicatori qualitativi e
     quantitativi dei piani di risanamento (ABE/GL/2015/02).
18
     Cfr. anche per maggiori informazioni Report on recovery plans, BCE, luglio 2018.
19
     Cfr. il paragrafo 11 degli Orientamenti dell’ABE sulla serie di scenari da utilizzare nei piani di
     risanamento (ABE/GL/2014/06).
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                                    13

Principio 3: l’ICAAP fornisce un contributo fondamentale
alla continuità dell’ente assicurandone l’adeguatezza
patrimoniale da prospettive diverse
(i)     L’ICAAP riveste un ruolo cruciale nel preservare la continuità dell’ente
        assicurandone un’adeguata capitalizzazione. Al fine di garantire tale contributo
        alla propria continuità, l’ente dovrebbe adottare un ICAAP proporzionato,
        prudente e conservativo che integri le due prospettive interne complementari.
(ii)    L’ente dovrebbe attuare una prospettiva normativa che rappresenti una
        valutazione pluriennale della propria capacità di soddisfare tutte le richieste e
        tutti i requisiti patrimoniali regolamentari e di vigilanza, nonché di far fronte ad
        altri vincoli finanziari esterni, su base continuativa nel medio termine. Questo
        implica la valutazione di uno scenario di base credibile e di adeguati scenari
        avversi specifici per l’ente, come riflesso nella pianificazione pluriennale del
        capitale e in linea con gli obiettivi generali di pianificazione dell’ente.
(iii) La prospettiva normativa dovrebbe essere integrata dalla prospettiva
        economica, in base alla quale l’ente dovrebbe individuare e quantificare tutti i
        rischi rilevanti suscettibili di generare perdite economiche e ridurre il capitale
        interno. In conformità alla prospettiva economica, l’ente dovrebbe assicurare
        l’adeguata copertura dei rischi con capitale interno in linea con il concetto
        interno di adeguatezza patrimoniale.
(iv) Le due prospettive dovrebbero fornirsi informazioni reciprocamente ed essere
        incorporate in tutte le attività e le decisioni imprenditoriali rilevanti, come
        descritto nel principio 2.
Obiettivo: contribuire alla continuità dell’ente
39. L’obiettivo dell’ICAAP è contribuire alla continuità dell’ente dalla prospettiva
        patrimoniale assicurando che disponga di capitale sufficiente a sostenere i
        propri rischi, assorbire le perdite e perseguire una strategia sostenibile, anche
        durante un prolungato periodo di andamenti sfavorevoli. L’ente dovrebbe far sì
        che l’obiettivo della continuità sia riflesso nel RAF (come precisato nel principio
        2) e utilizzare il quadro dell’ICAAP per riesaminare la propensione al rischio e le
        soglie di tolleranza nell’ambito dei propri vincoli patrimoniali complessivi,
        considerati il profilo di rischio e le vulnerabilità.
40. Ci si attende che, entro tali vincoli patrimoniali, l’ente valuti e definisca 20 riserve
        gestionali superiori ai requisiti minimi regolamentari e di vigilanza 21 e al
20
     In questa guida le riserve gestionali non si riferiscono al capitale disponibile (“margine”), ma riflettono la
     visione dell’ente sul capitale necessario per seguire il proprio modello imprenditoriale su base durevole.
21
     Il concetto di riserva gestionale non prevede di fatto nuovi coefficienti patrimoniali obbligatori al di sopra
     dei requisiti minimi vigenti. In genere ci si attende che le riserve gestionali siano superiori a zero, ma in
     teoria un ente può anche riuscire ad argomentare che, a seconda dello scenario analizzato, una riserva
     gestionale pari a zero gli consentirebbe comunque di seguire il proprio modello imprenditoriale su base
     durevole.
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                                        14

         fabbisogno di capitale interno in modo tale da consentirgli di perseguire la
         propria strategia in modo duraturo. Riguardo alla costituzione di sufficienti
         riserve gestionali nel medio periodo, l’ente dovrebbe tenere conto, ad esempio,
         delle aspettative dei mercati, degli investitori e delle controparti, delle possibili
         restrizioni alla distribuzione derivanti dall’ammontare massimo distribuibile
         (AMD), nonché della correlazione tra modello imprenditoriale e capacità
         dell’ente di corrispondere incentivi, dividendi e pagamenti su strumenti di
         capitale aggiuntivo di classe 1 (Additional Tier 1, AT1). Oltre a tali vincoli
         esterni, le riserve gestionali dovrebbero, ad esempio, fornire un margine per le
         incertezze circa le proiezioni sui coefficienti patrimoniali, e circa le eventuali
         oscillazioni di tali coefficienti, per riflettere la propensione al rischio dell’ente e
         consentire una certa flessibilità nelle decisioni imprenditoriali.
Figura 1
L’ICAAP contribuisce alla continuità dell’ente
 Contesto economico
                                                                Capitale
                                                               adeguato
                                                                (ICAAP)
 Strategia aziendale                               CONTINUITÀ DELL’ENTE       Posizione concorrenziale
                                                                Liquidità
                                                               adeguata
                                                                 (ILAAP)
Le cifre e le dimensioni vanno considerate solo a fini illustrativi.
Prospettiva normativa interna
41. La prospettiva normativa è una valutazione pluriennale della capacità dell’ente
         di soddisfare tutte le richieste e tutti i requisiti patrimoniali quantitativi
         regolamentari e di vigilanza, nonché di far fronte ad altri vincoli finanziari
         esterni, su base continuativa.
42. In aggiunta ai requisiti concernenti ad esempio il coefficiente di leva finanziaria,
         le grandi esposizioni e, una volta applicabile, il livello minimo di passività
         ammissibili (minimum requirement for own funds and eligible liabilities, MREL),
         l’ente dovrebbe tenere presente in particolare i requisiti di capitale di primo
         pilastro (Pillar 1 capital requirements, P1R) e di secondo pilastro (P2R), il
         quadro definito dalla CRD IV in materia di riserve e gli orientamenti di capitale
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                            15

        di secondo pilastro (Pillar 2 capital guidance, P2G), come illustrato nella
        figura 2.
43. La prospettiva normativa dovrebbe considerare tutti i rischi rilevanti che
        incidono sui coefficienti regolamentari, compresi i fondi propri e gli importi
        dell’esposizione al rischio, per il periodo di pianificazione. Pertanto, sebbene i
        risultati siano espressi in metriche regolamentari, la prospettiva normativa non
        si limita ai rischi di primo pilastro rilevati nei requisiti patrimoniali regolamentari.
        Nel valutare l’adeguatezza patrimoniale dalla prospettiva normativa, ci si
        attende che l’ente consideri tutti i rischi rilevanti che ha quantificato nell’ambito
        della prospettiva economica e analizzi se e in quale misura tali rischi possano
        concretizzarsi nel periodo di pianificazione, a seconda dello scenario applicato.
44. L’ente dovrebbe mantenere un piano patrimoniale solido e aggiornato che sia
        compatibile con le strategie, la propensione al rischio e le risorse patrimoniali.
        Ci si attende che il piano patrimoniale comprenda scenari di base e avversi e
        copra un orizzonte prospettico di almeno tre anni 22. L’ente dovrebbe inoltre
        tenere conto dell’impatto di imminenti cambiamenti ad assetti giuridici,
        regolamentari e contabili 23 e prendere una decisione informata e motivata su
        come considerarli ai fini della pianificazione della liquidità e del finanziamento.
        Per quanto riguarda i livelli futuri di P2R e P2G, gli enti dovrebbero considerare
        tutte le informazioni sulle future variazioni di queste posizioni 24.
22
    È responsabilità degli enti scegliere l’orizzonte di pianificazione adeguato; tre anni costituiscono
    l’orizzonte minimo che un piano patrimoniale dettagliato dovrebbe coprire. Inoltre, nella pianificazione
    strategica gli enti dovrebbero tenere conto, in misura proporzionale, degli andamenti su un periodo più
    lungo di questo orizzonte minimo, se avranno un impatto rilevante.
23
    A seconda della probabilità e del potenziale impatto di determinate modifiche, l’ente può applicare un
    trattamento diverso. Ad esempio, per quanto molto improbabili, alcuni cambiamenti avrebbero un
    impatto enorme sull’ente, che dovrebbe quindi predisporre misure di emergenza. Altri mutamenti
    regolamentari più probabili dovrebbero, tuttavia, essere colti nello stesso piano patrimoniale. Fra gli
    esempi recenti di nuova regolamentazione vi sono il principio internazionale di rendicontazione
    finanziaria IFRS 9 (International Financial Reporting Standard), la direttiva sul risanamento e sulla
    risoluzione delle banche (Bank Recovery and Resolution Directive, BRRD) e il metodo standardizzato
    per il rischio di controparte (standardised approach for counterparty credit risk, SA-CCR).
24
    I livelli di P2R e P2G sono stabiliti dalla BCE. Nella pianificazione del capitale gli enti dovrebbero
    trattare questi livelli patrimoniali come importi fissati esternamente. In assenza di informazioni
    specifiche che indicano il contrario, i futuri livelli di P2R e P2G utilizzati nella pianificazione del capitale
    dovrebbero essere almeno altrettanto elevati di quelli correnti.
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                                          16

Figura 2
Riserve gestionali e altri vincoli patrimoniali nella prospettiva normativa
 Scenari di base:
 proiezioni su tre anni                                              Riserva gestionale
                                                                         oltre i P2G
                                               Orientamenti              Minimo di base
 Soglia di attivazione
 dell’AMD                                  di secondo pilastro
                                    Requisito di riserva combinato
                                                 Requisito
                OCR
                                           di secondo pilastro
                                                                       TSCR
                                                 Requisito
                                             di primo pilastro
                                       Fabbisogno di fondi propri                          Dotazione di
                                                                                           fondi propri
 Scenari avversi:
 proiezioni su tre anni
 Soglia di attivazione                         Orientamenti
 dell’AMD                                  di secondo pilastro
                                                                        Riserva gestionale
                                                                            oltre il TSCR
                                                                         Minimo assoluto
                                                 Requisito
                OCR
                                           di secondo pilastro
                                                                       TSCR
                                                 Requisito
                                             di primo pilastro
                                       Fabbisogno di fondi propri                          Dotazione di
                                                                                           fondi propri
Le cifre e le dimensioni vanno considerate solo a fini illustrativi.
45. Per le considerazioni che non si fondano su scenari di stress, compresi gli
         scenari di base delle proiezioni per il piano patrimoniale, l’ente dovrebbe tenere
         presente non solo il requisito patrimoniale SREP complessivo (total SREP
         capital requirement, TSCR) ma anche il proprio requisito combinato di riserva di
         capitale (combined buffer requirement, CBR), vale a dire il requisito
         patrimoniale complessivo (overall capital requirement, OCR), e i P2G. Ci si
         attende che l’ente consideri tali elementi al fine di determinare riserve gestionali
         adeguate e attuare un piano patrimoniale che gli assicuri, nel medio periodo, il
         rispetto dell’OCR e dei P2G nelle condizioni di base attese (cfr. figura 3).
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                               17

Figura 3
Proiezione del coefficiente patrimoniale con scenari di base nella prospettiva
normativa
    OCR
    P2G
    Riserva gestionale
    Minimo di base
    Scenario di base (risultato)
                                                          Riserva gestionale
                                                                   P2G
                                                                  OCR
                                                       (= P1R + P2R + CBR)
                t=0                            t+1                           t+2         t+3
Le cifre e le dimensioni vanno considerate solo a fini illustrativi.
46. Ci si attende che l’ente si prefigga di rispettare il proprio TSCR in ogni
         momento, anche in prolungati periodi di andamenti sfavorevoli che comportino
         una grave riduzione del capitale primario di classe 1 (Common Equity Tier 1,
         CET1). In scenari sufficientemente avversi 25 potrebbe essere ammesso che
         l’ente non soddisfi i propri P2G e CBR. Tuttavia, l’ente dovrebbe stabilire riserve
         gestionali adeguate superiori al TSCR per tenere conto delle suddette
         considerazioni; dovrebbe altresì metterle in atto in un piano patrimoniale tale da
         consentirgli di mantenersi al di sopra del TSCR e di soddisfare, ad esempio, le
         aspettative di mercato anche in condizioni avverse su un orizzonte di medio
         termine (cfr. figura 4).
47. Se l’ente ipotizza interventi di gestione nel piano patrimoniale, ci si attende che
         ne valuti anche la fattibilità e l’effetto atteso a fronte dei rispettivi scenari e che
         operi con trasparenza riguardo all’impatto quantitativo di ciascun intervento
         sulle proiezioni. Se pertinente, le ipotesi adottate dovrebbero essere coerenti
         con il piano di risanamento.
25
      La gravità degli scenari avversi è trattata più approfonditamente nel principio 7.
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                       18

Figura 4
Proiezioni del coefficiente patrimoniale con scenari avversi nella prospettiva
normativa 26
    TSCR
    Riserva gestionale
    Scenario di base (risultato)
    Scenario avverso 1 (risultato)
    Scenario avverso 2 (risultato)
    Scenario avverso n (risultato)
    Minimo nello scenario avverso
                                                          Riserva gestionale
                                                                  TSCR
                                                             (=P1R + P2R)
                t=0                            t+1                           t+2                  t+3
Le cifre e le dimensioni vanno considerate solo a fini illustrativi.
Prospettiva economica interna
48. Ci si attende che l’ente gestisca l’adeguatezza patrimoniale dalla prospettiva
         economica assicurando l’idonea copertura dei rischi con capitale interno
         tenendo conto delle aspettative del principio 5. L’adeguatezza economica del
         capitale richiede che il capitale interno dell’ente sia sufficiente a coprire i suoi
         rischi e sostenere la sua strategia nel tempo.
49. In questa prospettiva, la valutazione dell’ente dovrebbe estendersi a tutto
         l’insieme dei rischi suscettibili di esercitare un impatto rilevante sulla posizione
         patrimoniale dalla prospettiva economica. Per poter cogliere la reale situazione
         economica, questa prospettiva non si fonda su disposizioni contabili o
         regolamentari. Dovrebbe invece tenere conto delle considerazioni del valore
         economico 27 per tutti gli aspetti economicamente rilevanti, ivi compresi attività,
         passività e rischi 28. Quindi, sebbene l’ICAAP si fondi sull’ipotesi della continuità
26
      A titolo esemplificativo è riportata la stessa riserva gestionale per tutti gli scenari, anche se la riserva
      effettiva dipende dallo scenario analizzato.
27
      Cfr. il glossario per maggiori indicazioni su questo concetto. Per quanto riguarda il capitale interno,
      maggiori indicazioni sono fornite nel principio 5; quanto ai rischi, gli enti dovrebbero tenere conto di
      ogni elemento che potrebbe incidere sul loro valore economico, ossia sul capitale interno. Maggiori
      indicazioni sulle aspettative della BCE in merito all’identificazione e alla quantificazione dei rischi e alle
      prove di stress nella prospettiva economica sono fornite nei principi 4, 6 e 7.
28
      Il concetto di adeguatezza economica del capitale, compreso ad esempio il concetto di valore attuale
      netto, dipende dalla definizione e dai criteri applicati dall’ente. Il concetto sottostante a tale prospettiva
      dovrebbe essere in linea con il concetto di “valore economico” descritto negli orientamenti dell’ABE
      sulla gestione del rischio di tasso di interesse derivante da attività non comprese nel portafoglio di
      negoziazione (trading book) (ABE/GL/2018/02) (indicato anche come rischio di tasso di interesse sul
      portafoglio bancario, ossia interest rate risk in the banking book, IRRBB). Tuttavia, la presente guida
      non stabilisce l’applicazione di una metodologia specifica per quantificare i rischi o il capitale interno.
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                                          19

      dell’ente e sia intesa ad assicurarla, l’ente dovrebbe gestire la propria
      adeguatezza economica del capitale sulla base delle considerazioni del valore
      economico. L’ente dovrebbe gestire e valutare adeguatamente i rischi
      economici e il capitale interno nel quadro delle prove di stress e nel
      monitoraggio e nella gestione dell’adeguatezza patrimoniale.
50. Ci si attende che l’ente ricorra ai propri processi e alle proprie metodologie per
      individuare, quantificare e accantonare capitale interno a fronte delle perdite
      attese (per quanto esse non siano considerate nella determinazione del
      capitale interno) e le perdite inattese in cui potrebbe incorrere, tenendo
      presente il principio di proporzionalità. Ci si attende che l’ente esegua una
      quantificazione puntuale dei rischi insiti nella situazione corrente alla data di
      riferimento. A complemento dovrebbe essere valutato a medio termine l’impatto
      dei futuri sviluppi rilevanti che non sono integrati nella valutazione della
      situazione corrente, fra i quali gli eventuali interventi di gestione, le modifiche
      del profilo di rischio o i mutamenti del contesto esterno 29.
51. Ci si attende che l’ente utilizzi i risultati e le metriche della valutazione
      dell’adeguatezza economica del capitale nella gestione strategica e operativa e
      nella revisione della propensione al rischio e delle strategie aziendali. In
      aggiunta a una definizione prudente di capitale interno 30 e alla quantificazione
      dei rischi, l’ente dovrebbe adottare un concetto di adeguatezza economica del
      capitale che gli consenta di preservare la sostenibilità economica e perseguire
      la propria strategia. Ciò comprende processi di gestione atti a individuare in
      maniera tempestiva la necessità di intervento per colmare le carenze di capitale
      interno emerse e per assumere misure efficaci (ad esempio incremento
      patrimoniale, riduzione dei rischi).
52. L’adeguatezza economica del capitale dell’ente richiede un monitoraggio e una
      gestione attivi. Per questo motivo l’ente dovrebbe predisporre e pianificare le
      procedure e gli interventi di gestione da attuare per far fronte a situazioni che
      potrebbero portare a una capitalizzazione insufficiente.
29
    Fra gli interventi di gestione vi sono anche le misure patrimoniali, l’acquisizione o la cessione di linee di
    attività e le modifiche del profilo di rischio. Cfr. anche la sezione “Interazione fra prospettiva economica
    e prospettiva normativa”.
30
    Le aspettative concernenti il capitale interno sono introdotte nel principio 5.
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                                      20

Figura 5
Considerazioni di gestione nella prospettiva economica
   Livello del capitale interno
   osservato (copertura dei rischi)
                                - Interventi per invertire la tendenza e
                                  mantenere l’adeguatezza patrimoniale
   “Individuazione di
   una tendenza
   al ribasso”
                                                                                                               Soglia di adeguatezza
                                                                                                              economica del capitale
                                                         “Gravi incertezze per
                                                              l’adeguatezza
                                                              patrimoniale”
                                                                              - Interventi per ripristinare l’adeguatezza patrimoniale
                                                                              - Rivedere la strategia e la propensione al rischio
                                                                 Tempo
Va osservato che il grafico non dovrebbe essere inteso come la proiezione di una situazione economica in un dato momento.
Rappresenta il deterioramento dei livelli del capitale economico che può verificarsi nel tempo al di là del normale ciclo congiunturale.
L’ente dovrebbe disporre di una strategia per ovviare a tale deterioramento e gestire attivamente l’adeguatezza patrimoniale. Inoltre, la
quantificazione dei rischi e quella del capitale interno disponibile dovrebbero confluire nelle proiezioni elaborate nell’ambito della
prospettiva normativa.
53. Quando l’ente individua una tendenza significativamente al ribasso della
         posizione del capitale economico, dovrebbe considerare delle misure volte a
         mantenere una capitalizzazione adeguata, invertire la tendenza e rivedere la
         propria strategia e propensione al rischio, come illustrato indicativamente nella
         figura 5. Pertanto, quando l’ente si trova al di sotto della soglia di adeguatezza
         del capitale interno, dovrebbe poter prendere le misure necessarie e spiegare
         come l’adeguatezza patrimoniale sia assicurata nel medio termine.
Interazione fra prospettiva economica e prospettiva normativa
54. Nella prospettiva economica, gli effetti dei rischi e delle perdite economici si
         estendono pienamente e immediatamente al capitale interno. La prospettiva
         economica offre dunque una visione molto ampia dei rischi 31. Alcuni di essi, o i
         rischi connessi, possono anche manifestarsi in seguito, appieno o in parte,
         nell’ambito della prospettiva normativa tramite perdite contabili, riduzioni dei
         fondi propri o accantonamenti prudenziali.
55. L’ente pertanto dovrebbe valutare dalla prospettiva normativa in quale misura i
         rischi identificati e quantificati nell’ambito della prospettiva economica possano
         incidere in futuro sui fondi propri e sull’importo complessivo dell’esposizione al
         rischio (total risk exposure amount, TREA). Le proiezioni della futura posizione
         patrimoniale secondo la prospettiva normativa dovrebbero quindi essere
         debitamente alimentate dalle valutazioni della prospettiva economica.
31
      Ad esempio, un impatto negativo dell’IRRBB sul valore economico (ossia la variazione del valore
      attuale dei flussi di cassa netti attesi dell’ente) dà una visione dei potenziali effetti di lungo periodo sulle
      esposizioni complessive dell’ente. Nella prospettiva normativa tale rischio può concretizzarsi, ad
      esempio, attraverso una diminuzione degli utili o un’operazione concernente il rispettivo portafoglio.
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                                                               21

56. Più specificamente, dovrebbero essere considerati rischi ed effetti che non
       sono necessariamente evidenti focalizzandosi solo sui requisiti patrimoniali
       contabili/regolamentari, ma che potrebbero manifestarsi e influire sul valore
       futuro dei fondi propri regolamentari o del TREA.
57. Per contro, l’ente dovrebbe inoltre utilizzare i risultati della prospettiva
       normativa per informare 32 le quantificazioni dei rischi nella prospettiva
       economica e correggere o integrare tali quantificazioni qualora non colgano
       adeguatamente i rischi emersi dallo scenario o dagli scenari avversi considerati.
       Le due prospettive dovrebbero dunque fornirsi informazioni reciprocamente.
58. Dato che le definizioni e i livelli di capitale, le tipologie di rischio e i relativi
       importi, nonché i coefficienti patrimoniali obbligatori, in genere differiscono a
       seconda della prospettiva e dato che, in funzione del tempo e degli enti, una
       prospettiva non è sistematicamente più stringente dell’altra, una gestione dei
       rischi efficace richiede l’attuazione di entrambe le prospettive 33.
32
    Questo aspetto è particolarmente rilevante per i rischi che sono più difficili da quantificare. Gli
    aggiustamenti alla quantificazione dei rischi nella prospettiva economica andrebbero motivati e
    documentati in maniera esaustiva.
33
    La logica generale sottostante a questa affermazione è la stessa di quella esposta per l’IRRBB negli
    orientamenti dell’ABE sulla gestione del rischio di tasso di interesse derivante da attività non comprese
    nel portafoglio di negoziazione (trading book) (ABE/GL/2018/02): “Gli enti dovrebbero misurare
    l’esposizione all’IRRBB in termini di variazioni potenziali sia del valore economico sia degli utili. Essi
    dovrebbero ricorrere agli elementi complementari di entrambi gli approcci per cogliere la complessa
    natura dell’IRRBB su orizzonti di breve e di lungo periodo.”
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                                       22

Figura 6
Panoramica delle prospettive dell’ICAAP e delle caratteristiche principali
                                                               ICAAP
                                          Finalizzato al mantenimento dell’adeguatezza
                                          patrimoniale su base continuativa nel medio
                                             termine secondo due prospettive interne
                                                          complementari.
  Prospettiva normativa interna                                                 Prospettiva economica interna
  • Rispetto continuo di tutti i requisiti                                      • Copertura con capitale interno dei rischi
    regolamentari e vincoli esterni pertinenti.                                   che possono causare perdite
                                                                                  economiche.
  • Proiezioni di medio termine di almeno tre
    anni:                                                                       • Concetto di adeguatezza patrimoniale
                                                                                  basato su considerazioni del valore
    • assicura il rispetto continuo di                                            economico (ad esempio approccio del
      OCR+P2G nello scenario di base e del                                        valore attuale netto).
      TSCR nello scenario avverso;
                                                                                • Definizione interna di capitale.
    • tiene conto di tutti i rischi rilevanti (non
      solo quelli di primo pilastro);                                           • La quantificazione puntuale dei rischi
                                                             Reciproca            della situazione attuale alimenta una
    • considera cambiamenti imminenti ad                 integrazione delle       valutazione di medio termine sugli
      assetti giuridici, regolamentari e                    informazioni          andamenti futuri.
      contabili.
                                                                                • Metodi interni di quantificazione dei rischi
  • Metodi interni adeguati e coerenti per la                                     adeguati e coerenti.
    quantificazione degli effetti sui coefficienti
    di primo pilastro.                                                          • Indicatori, soglie e riserve gestionali
                                                                                  interni.
  • Ulteriori riserve gestionali determinate
    dall’ente.
  • Governance solida                                             • Solidità nella qualità dei dati, nell’aggregazione dei dati
                                                                    e nell’architettura IT
  • Integrazione nei processi decisionali, nelle strategie        • Soggetto a revisione interna periodica, ivi compresa la
    e nella gestione dei rischi                                     convalida indipendente
Esempio 3.1
Riserve gestionali
Quanto più debole è la base patrimoniale di un ente, tanto più difficile e oneroso
diventa per esso seguire il modello imprenditoriale prescelto. Ad esempio, se
investitori, controparti e clienti percepiscono livelli inferiori di capitale come un
incremento del rischio di default dell’ente, richiederanno premi per il rischio più
elevati. Ciò influirà in maniera negativa sulla redditività dell’ente, mettendone
potenzialmente a repentaglio la continuità, benché i suoi livelli patrimoniali
permangano al di sopra dei requisiti minimi regolamentari e di vigilanza.
Un altro esempio è rappresentato dai dividendi e dai pagamenti su strumenti di AT1.
Se la strategia dell’ente è basata sull’emissione di strumenti di capitale sul mercato,
livelli patrimoniali inferiori possono determinare una perdita di fiducia degli investitori.
Ciò può ostacolare l’accesso dell’ente al mercato dei capitali e, di conseguenza, la
capacità di perseguire la propria strategia aziendale.
Tenuto conto di queste considerazioni, ci si attende che l’ente determini i livelli di
capitale necessari ad assicurare la propria continuità operativa. Nella pianificazione
del capitale l’ente dovrebbe fare in modo di poter mantenere le proprie riserve
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                                                     23

gestionali sia in condizioni di normalità che in condizioni avverse. Le riserve
gestionali possono differire in grande misura da un ente all’altro e dipendono dagli
andamenti esterni, come riflesso in diversi scenari. Ad esempio, è potenzialmente
rilevante se uno scenario avverso riflette una situazione di stress idiosincratico o di
stress generalizzato del mercato, in quanto ciò può influire sulle aspettative di
investitori, clienti, controparti ecc. riguardo alla capitalizzazione dell’ente. Le riserve
gestionali inoltre possono variare nel tempo anche in uno stesso scenario, in quanto
momenti diversi riflettono condizioni interne ed esterni differenti.
Esempio 3.2
La prospettiva economica fornisce informazioni alla prospettiva
normativa
Ci si attende che l’ente quantifichi l’impatto a conto economico dei rischi di tasso di
interesse sul portafoglio bancario (banking book) secondo la prospettiva normativa,
anche se tali rischi non sono considerati nei requisiti patrimoniali di primo pilastro.
Mentre l’effetto economico delle variazioni dei tassi di interesse sulle posizioni del
banking book è tempestivamente ravvisabile interamente nella prospettiva
economica, possono trascorrere diversi anni finché l’impatto complessivo degli effetti
a conto economico si manifesti sui coefficienti patrimoniali di primo pilastro nella
prospettiva normativa. In quest’ultima prospettiva, in particolare nelle proiezioni
basate su scenari avversi, l’ente pertanto dovrebbe tenere conto delle perdite
potenziali derivanti da tutti i rischi che sono colti dalla prospettiva economica,
compresi i rischi non considerati dal primo pilastro.
A titolo di esempio, nella prospettiva economica l’ente potrebbe giungere alla
conclusione che il proprio valore economico si ridurrebbe di 100 milioni di euro
nell’anno successivo se i tassi di interesse aumentassero di 200 punti base. Negli
scenari della prospettiva normativa l’ente dovrebbe valutare il rispettivo impatto sul
conto economico e, in definitiva, sui fondi propri e sui coefficienti di primo pilastro
nell’orizzonte del piano patrimoniale, ad esempio attraverso una riduzione del conto
economico di 15 milioni di euro nel primo anno, 13 milioni nel secondo anno e
10 milioni nel terzo.
Un ulteriore esempio è costituito dalle perdite occulte. Se da un lato nella prospettiva
economica le attività sono concettualmente considerate al valore economico/valore
attuale netto, dall’altro la prospettiva normativa si basa su valori contabili e
prudenziali. Le perdite occulte diventano evidenti quando si raffrontano i valori
contabili e i valori economici. Dopo aver determinato l’importo complessivo delle
perdite occulte, l’ente deve decidere in quale misura tali perdite possano
concretizzarsi anche nello stato patrimoniale / nel conto economico e dovrebbe
quindi tenerne conto nell’ambito della prospettiva normativa.
Se, ad esempio, un ente detiene un portafoglio in titoli di Stato soggetto a perdite
occulte per un totale di 100 milioni di euro, dovrebbe determinare quale parte di tali
perdite possa incidere sui fondi propri regolamentari, in base ai rispettivi scenari di
medio termine. In questo esempio l’ente può concludere che si verificherebbero
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                  24

perdite contabili pari a 10 e 20 milioni di euro negli anni 1 e 2, rispettivamente, per
effetto di una riduzione del valore nominale dei titoli sottostanti. Tali perdite
andrebbero considerate nelle proiezioni elaborate nell’ambito della prospettiva
normativa.
Un altro esempio è rappresentato dal rischio di migrazione. Nella prospettiva
economica l’ente valuta in quale misura il proprio valore economico si ridurrebbe
nell’anno successivo se il merito di credito delle sue esposizioni si deteriorasse,
ovvero passasse a probabilità di default più elevate. Tale deterioramento non
confluirebbe nella prospettiva normativa attraverso il conto economico (diversamente
dal rischio di default) per le esposizioni non contabilizzate al fair value (ad esempio
nella categoria dei prestiti e crediti); tuttavia, potrebbe avere un impatto: le più alte
probabilità di default individuate nella prospettiva economica determinano attività
ponderate per il rischio più elevate e, quindi, coefficienti di primo pilastro inferiori
nelle proiezioni del piano patrimoniale. Questa trasmissione dalla prospettiva
economica a quella normativa non rappresenta solitamente un utilizzo biunivoco
degli importi della prospettiva economica. L’ente dovrebbe piuttosto valutare
l’importo dell’aumento del TREA nel rispettivo scenario, facendo salvo il metodo di
quantificazione del rischio di credito utilizzato dall’ente nell’ambito del primo pilastro
e applicando le disposizioni del regolamento sui requisiti patrimoniali (Capital
Requirements Regulation, CRR) su come le attività ponderate per il rischio
dipendono dalle probabilità di default (PD), dalla LGD e dall’EAD.
In sintesi, vi sono diversi canali attraverso i quali i rischi individuati e quantificati nella
prospettiva economica influiscono sulle proiezioni nella prospettiva normativa: effetti
negativi sul conto economico, riduzioni dirette dei fondi propri, accantonamenti più
elevati e aumento del TREA. Ad ogni modo ci si attende che gli enti assumano un
approccio differenziato nel traslare i rischi alle proiezioni dei coefficienti di primo
pilastro. In genere i rischi nella prospettiva economica non hanno un impatto
biunivoco sulle proiezioni nell’ambito del primo pilastro. Quanto i rischi si
ripercuotano su tali proiezioni dipende, ad esempio, dallo scenario considerato e
dalle regole contabili e disposizioni regolamentari applicate.
Esempio 3.3
La prospettiva normativa fornisce informazioni alla prospettiva
economica
Le valutazioni a medio termine della prospettiva normativa interna e dei rispettivi
scenari sottostanti dovrebbero fornire informazioni alla visione di lungo periodo della
prospettiva economica interna, nella misura in cui tali variazioni non siano riflesse
nella quantificazione puntuale dei rischi alla rispettiva data di riferimento. Gli
interventi di gestione previsti nella prospettiva normativa, ad esempio le misure
patrimoniali, la distribuzione dei dividendi, l’acquisizione o la cessione di linee di
attività, dovrebbero essere valutati per stabilirne l’impatto sulla sostanza economica
dell’ente. Tale valutazione andrebbe fatta nella visione di lungo periodo della
prospettiva economica interna, affinché gli interventi di gestione non mettano a
repentaglio l’adeguatezza economica del capitale. Per contro, le variazioni attese
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                    25

delle curve dei tassi di interesse e gli interventi di gestione già decisi che avverranno
durante l’orizzonte di rischio (generalmente di almeno un anno) sono di solito
considerati nella valutazione puntuale a breve termine della prospettiva economica.
Le proiezioni basate su scenari avversi della prospettiva normativa dovrebbero
simulare le vulnerabilità specifiche dell’ente. Se tali proiezioni evidenziano un
impatto rilevante connesso a una particolare tipologia di rischio, ad esempio il rischio
di migrazione, l’ente dovrebbe far sì che tale rischio sia adeguatamente quantificato
nel calcolo puntuale o nelle valutazioni complementari (prove di stress) della
prospettiva economica.
Ad esempio, un ente con un rilevante portafoglio azionario fa fronte all’esposizione al
rischio ipotizzando una grave contrazione dei mercati azionari nella prospettiva
normativa. Un consistente impatto sull’adeguatezza patrimoniale nella prospettiva
normativa informa la prospettiva economica: l’ente dovrebbe analizzare che effetto
avrebbe questo evento grave ma plausibile sull’adeguatezza economica del capitale
e se l’analisi nella prospettiva economica colga in maniera appropriata quello
scenario e consenta all’ente di gestire efficacemente quel rischio.
In pratica, se l’ente applica il metodo del valore a rischio (value-at-risk, VaR) per
quantificare il rischio di mercato nella prospettiva economica e i dati utilizzati a
questo fine si riferiscono solo ad andamenti regolari dei mercati azionari, tale
quantificazione sottostima il rischio di mercato. L’ente può correggere le ipotesi di
quantificazione o destinare ulteriore capitale interno al rischio di mercato che non è
colto dalla quantificazione del rischio o ancora adottare altre misure per assicurare
capitale sufficiente a copertura del rischio. In linea con il concetto di prudenza
menzionato in questa guida, ciò non implica necessariamente che l’ente debba
modificare la quantificazione VaR, che ad esempio può essere utilizzata anche ai fini
della determinazione del prezzo. Lo stesso ente decide come far sì che il rischio sia
efficacemente gestito e coperto da capitale interno in maniera prudente.
Principio 4: tutti i rischi rilevanti sono identificati e
considerati nell’ICAAP
(i)   L’ente è responsabile di attuare un regolare processo di identificazione di tutti i
      rischi rilevanti ai quali è o potrebbe essere esposto nella prospettiva economica
      e in quella normativa. Tutti i rischi ritenuti rilevanti dovrebbero essere
      considerati in tutte le parti dell’ICAAP in base a una tassonomia dei rischi
      definita internamente.
(ii)  Adottando un approccio globale, che comprenda il complesso delle linee di
      attività, delle esposizioni e dei soggetti giuridici significativi, l’ente dovrebbe
      identificare con frequenza almeno annuale i rischi rilevanti, applicando la
      propria definizione interna di rilevanza. Il processo di identificazione dei rischi
      dovrebbe dar luogo a un inventario interno dei rischi esaustivo.
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                  26

(iii) In presenza di partecipazioni finanziarie e non finanziarie, entità controllate e
        altri soggetti collegati, l’ente dovrebbe individuare i rischi significativi sottostanti
        ai quali è, o potrebbe essere esposto, e tenerne conto nell’ICAAP.
(iv) Ci si attende che l’ente allochi capitale a fronte di tutti i rischi ritenuti rilevanti o
        che documenti le ragioni della mancata allocazione.
Processo di identificazione dei rischi
59. Ci si attende che l’ente metta in atto un regolare processo di identificazione di
        tutti i rischi rilevanti e li compili in un inventario interno dei rischi esaustivo.
        Applicando la propria definizione interna di rilevanza, l’ente dovrebbe
        assicurare che l’inventario sia sempre aggiornato. Oltre agli aggiornamenti
        periodici (con frequenza almeno annuale), l’ente dovrebbe adeguare l’inventario
        qualora non riflettesse più i rischi rilevanti, ad esempio perché è stato introdotto
        un nuovo prodotto o sono state ampliate alcune linee di attività.
60. L’identificazione dei rischi dovrebbe essere esaustiva e considerare sia la
        prospettiva normativa sia quella economica. Oltre ai rischi correnti, ci si attende
        che l’ente consideri nella propria valutazione prospettica dell’adeguatezza
        patrimoniale tutti i rischi, e tutte le concentrazioni all’interno di quei rischi e fra di
        essi 34, che possono emergere dal perseguimento delle proprie strategie o da
        mutamenti rilevanti del contesto operativo.
61. Il processo di identificazione dei rischi dovrebbe seguire un “approccio lordo”,
        cioè tralasciando le tecniche specifiche volte a mitigare i rischi sottostanti.
        L’ente dovrebbe valutare successivamente l’efficacia delle azioni di
        mitigazione 35.
62. In linea con gli Orientamenti dell’ABE sui limiti delle esposizioni verso soggetti
        del sistema bancario ombra (ABE/GL/2015/20), l’ente dovrebbe, nell’ambito
        dell’approccio all’identificazione dei rischi, individuare le proprie esposizioni a
        tali soggetti, tutti i rischi potenziali derivanti, nonché il loro eventuale impatto.
63. L’organo di amministrazione ha il compito di decidere quali tipologie di rischio
        sono da ritenere rilevanti e quali dei rischi rilevanti debbano avere copertura
        patrimoniale. Occorre quindi giustificare perché un determinato rischio cui l’ente
        è esposto non sia considerato rilevante.
34
     Si fa riferimento alle concentrazioni intra-rischio e infra-rischi.
35
     L’“approccio lordo” illustrato in questa sede si riferisce al processo di identificazione dei rischi. Non ci si
     attende dagli enti che prescindano dalle azioni di mitigazione nel determinare il capitale necessario alla
     copertura dei rischi.
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                                        27

Inventario dei rischi
64. Nell’elaborare l’inventario interno dei rischi l’ente è responsabile di definire la
      propria tassonomia interna dei rischi e non semplicemente adottare una
      tassonomia regolamentare.
65. Ci si attende che nell’inventario dei rischi l’ente consideri i rischi sottostanti, se
      rilevanti, che scaturiscono dalle proprie partecipazioni finanziarie e non
      finanziarie, entità controllate e altri soggetti collegati (ad esempio rischi di step-
      in e di gruppo, rischi reputazionali e operativi, rischi derivanti da lettere di
      patronage ecc.).
66. Ci si attende che l’ente, in misura proporzionale, guardi oltre i rischi derivanti
      dalle partecipazioni e individui, comprenda e quantifichi i rischi significativi
      sottostanti per poi tenerne conto nella propria tassonomia indipendentemente
      dal fatto che i soggetti interessati siano inclusi o meno nel perimetro
      prudenziale. La profondità dell’analisi dei rischi sottostanti dovrebbe essere
      commisurata all’attività imprenditoriale e all’approccio alla gestione dei rischi.
Esempio 4.1
Inventario dei rischi
L’elenco dei rischi e la corrispondenza tra tipologie e sottocategorie di rischio
presentati in questo esempio non sono né vincolanti, né esaurienti. Alcuni dei rischi
inclusi nell’elenco potrebbero non essere rilevanti per determinati enti; in tal caso,
occorrerebbe fornire una motivazione. Al tempo stesso vi potranno essere dei rischi
non citati nell’elenco che sono rilevanti. Ciascun ente dovrebbe decidere
internamente se e come combinare tipologie e sottocategorie di rischio:
•     rischio di credito, ad esempio rischio paese, rischio di migrazione e rischio di
      concentrazione;
•     rischio di mercato, ad esempio rischio di differenziale creditizio, rischio di
      cambio strutturale e rischio di aggiustamento della valutazione del credito
      (credit valuation adjustment, CVA);
•     IRRBB, ad esempio rischio di asimmetria delle scadenze, rischio di base,
      rischio di opzione e ipotesi comportamentali come quelle sul ricorso all’opzione
      di rimborso anticipato;
•     rischio operativo, ad esempio interruzioni dell’operatività e disfunzioni dei
      sistemi, rischio legale e rischio di modello;
•     altri rischi, compresi ad esempio il rischio assicurativo, il rischio di impresa, il
      rischio di step-in, il rischio da fondi pensione, il rischio da partecipazioni, il
      rischio di costo della provvista, il rischio reputazionale ecc.
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                   28

Resta in capo all’ente determinare tutti i rischi rilevanti, nonché tutte le
concentrazioni all’interno di tali rischi e fra di essi, indipendentemente dal fatto che
siano riportati nel presente elenco o meno.
Esempio 4.2
Identificazione dei rischi in base all’approccio lordo
In base all’approccio lordo i rischi vengono anzitutto identificati senza tenere conto di
tecniche di mitigazione specificamente concepite. Un rischio può essere ritenuto
rilevante quando, nel caso in cui si concretizzasse, venisse omesso o fosse rilevato
in modo inesatto, altererebbe o influenzerebbe in misura significativa l’adeguatezza
patrimoniale, la redditività o la continuità dell’ente dalla prospettiva economica, a
prescindere dal trattamento contabile applicato.
Un ente, ad esempio, può osservare che, in base al profilo di scadenze del banking
book, i rischi derivanti dalle variazioni dell’inclinazione e della conformazione della
curva dei rendimenti (rischio di asimmetria delle scadenze) dovrebbero essere
considerati rilevanti.
In tal caso, il rischio di asimmetria delle scadenze dovrebbe essere anzitutto
individuato, valutato e riportato nell’inventario dei rischi senza tenere conto di
eventuali azioni di gestione volte alla loro mitigazione. Spetta quindi all’organo di
amministrazione stabilire se l’IRRBB (compreso il rischio di asimmetria delle
scadenze) sia di fatto rilevante e se debba avere copertura patrimoniale.
L’ente può decidere di attenuare il rischio tramite una combinazione di derivati e
accordi contrattuali e di non coprirlo con accantonamenti di capitale. Benché in
questo caso vi sia una copertura, l’IRRBB dovrebbe comunque essere considerato
un rischio rilevante e incluso nell’inventario dei rischi; l’ente dovrebbe valutare
l’efficacia di tali azioni e individuare l’emergere di nuovi rischi (ad esempio rischi
legali, di controparte o residui).
Esempio 4.3
Identificazione dei rischi in caso di controllata non finanziaria
Se un ente è l’impresa madre di una controllata non finanziaria, il trattamento
prudenziale di quest’ultima si basa sui suoi importi delle esposizioni al rischio.
Nell’ICAAP l’ente dovrebbe stabilire e applicare processi coerenti e omogenei in tutto
il gruppo per poter guardare oltre i valori contabili e gli importi delle esposizioni al
rischio. In particolare, l’ente dovrebbe impiegare metodologie commisurate per
individuare se le operazioni e le esposizioni della controllata pongono rischi superiori
al suo valore contabile o un rischio da partecipazioni.
L’ente, ad esempio, può osservare che il profilo della clientela e gli investimenti di
una controllata significativa dovrebbero essere considerati nella concentrazione a
livello di gruppo e nelle ipotesi sulla dipendenza. Inoltre, l’ente può osservare che i
rischi legali della controllata accrescono il proprio rischio operativo. Pertanto, l’ente
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                  29

può concludere che, attraverso i rischi di reputazione e di step-in e la maggiore
concentrazione, i rischi sottostanti della controllata eccedono in misura significativa il
rischio associato con il valore contabile.
Esempio 4.4
Identificazione dei rischi in caso di esternalizzazione
Qualora esternalizzi operazioni a un fornitore di servizi, un ente dovrebbe essere in
grado di individuare, valutare e quantificare i rischi sottostanti all’accordo di
esternalizzazione come se l’ente stesso svolgesse quelle operazioni.
L’individuazione, la valutazione e la quantificazione andrebbero effettuate prima che
le operazioni siano esternalizzate, tenendo conto delle specificità connesse al fatto
che i servizi sono prestati all’esterno dell’ente. In generale, l’esternalizzazione di
un’attività non deve esimere l’ente dall’obbligo di gestire i rischi associati e quindi
non può dar luogo a una delega di responsabilità al fornitore esterno.
Principio 5: il capitale interno è di qualità elevata e
chiaramente definito
(i)    L’ente dovrebbe definire, valutare e preservare il capitale interno nella
       prospettiva economica. La definizione di capitale interno dovrebbe essere
       coerente con il concetto di adeguatezza economica del capitale e con la
       quantificazione interna dei rischi dell’ente.
(ii)   Il capitale interno dovrebbe essere qualitativamente solido ed essere
       determinato in modo conservativo e prudente. Ci si attende che l’ente dimostri
       in maniera chiara, presupponendo la continuità operativa, come il capitale
       interno sia disponibile per la copertura dei rischi, pur assicurando tale
       continuità.
Definizione di capitale interno
67. Finalità del capitale interno è fungere da componente per l’assunzione dei rischi
       nella prospettiva economica. Pertanto, la definizione di capitale interno
       dovrebbe essere in linea con il concetto di adeguatezza economica del capitale
       adottato dall’ente 36 e con le considerazioni del valore economico, ovvero in
       relazione alle proprie attività e passività. Assumendo un approccio conservativo
       e prudente, la definizione dovrebbe consentire all’ente di produrre una
       valutazione coerente e fondata dell’adeguatezza economica del proprio capitale
       nel tempo, come illustrato nel principio 3.
36
     Le aspettative riguardo al mantenimento dell’adeguatezza economica del capitale sono introdotte nel
     principio 3.
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                               30

68. L’ente dovrebbe riconoscere che, per effetto delle diverse metodologie e ipotesi
      per la valutazione di attività, passività e transazioni, il capitale interno
      disponibile nella prospettiva economica può differire in misura significativa dai
      fondi propri nella prospettiva normativa. Ci si attende che l’ente adotti un
      approccio prudente per la definizione del capitale interno disponibile. Tale
      prudenza si applica a tutte le ipotesi e metodologie sottostanti alla
      quantificazione del capitale interno.
69. È responsabilità dell’ente applicare una definizione e una metodologia
      adeguate per il capitale interno. La presente guida non prescrive né limita di per
      sé il ricorso a particolari definizioni o metodologie. L’ente potrebbe, ad esempio,
      servirsi come punto di partenza di un vero e proprio modello del valore attuale
      netto oppure dei fondi propri regolamentari.
70. Se l’ente ricorre come punto di partenza ai fondi propri regolamentari per
      definire il capitale interno, gran parte delle sue componenti saranno espresse
      nel CET1. Inoltre, occorre operare aggiustamenti da un punto di vista
      concettuale per pervenire a un capitale che sia in linea con il concetto di valore
      economico sottostante alla prospettiva economica. Gli aggiustamenti sarebbero
      apportati, ad esempio, alle perdite occulte e agli elementi patrimoniali aventi
      capacità di assorbimento delle perdite solo in caso di cessazione dell’attività
      dell’ente.
71. Ove la definizione di capitale interno sia slegata dai fondi propri regolamentari,
      la capacità di assunzione dei rischi di una parte consistente del capitale interno
      dovrebbe comunque essere in generale coerente con la capacità di
      assorbimento delle perdite del CET1. In particolare, un ente che applichi un
      approccio del valore attuale netto basato su un modello dovrebbe utilizzare solo
      metodologie e ipotesi comprensibili, delineate con chiarezza e motivate,
      seguendo il criterio della prudenza. Gli elementi patrimoniali aventi capacità di
      assorbimento delle perdite solo in caso di cessazione dell’attività dell’ente
      dovrebbero essere trattati come passività in tale approccio di calcolo del valore
      attuale netto.
72. Dall’ente ci si attende trasparenza riguardo al capitale interno e, per quanto
      possibile, una riconciliazione, ossia un raffronto delle differenze e delle
      analogie, tra fondi propri nella prospettiva normativa e capitale interno
      disponibile nella prospettiva economica.
Esempio 5.1
Definizione del capitale interno in base ai fondi propri regolamentari
Un ente che adotti, ad esempio, una definizione regolamentare quale base per
determinare il capitale interno deve apportare aggiustamenti ai fondi propri
regolamentari qualora le posizioni di bilancio non riflettano il concetto di valore
economico sottostante alla prospettiva economica. Riprendendo l’esempio 3.2, il
portafoglio in titoli di Stato che è soggetto a una perdita occulta (netta) totale di
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                  31

100 milioni di euro dovrebbe dar luogo a una deduzione di 100 milioni di euro dai
fondi propri regolamentari.
Tali aggiustamenti dovrebbero essere trattati in maniera coerente sia nella
determinazione del capitale interno sia nella quantificazione dei rischi. L’ente
potrebbe, ad esempio, dedurre la perdita occulta dal capitale interno e
dall’esposizione al rischio oppure mantenere l’importo nel capitale interno e
quantificare il rischio come perdita attesa. Analogamente, se l’ente decide di
includere le riserve occulte – operazione che andrebbe fatta come ultima ratio solo in
modo cauto e conservativo – l’esposizione al rischio dovrebbe essere incrementata
in linea con l’inclusione delle riserve occulte nel capitale interno.
È responsabilità dell’ente definire adeguatamente il capitale interno in linea con la
propria prospettiva economica interna. Tuttavia, le voci di bilancio che non possono
essere considerate disponibili per coprire le perdite presupponendo la continuità
operativa dell’ente (compresi gli strumenti di capitale di classe 2 e le attività fiscali
differite 37) dovrebbero in genere essere dedotte dai fondi propri regolamentari.
Inoltre, si dovrebbe riconoscere che le partecipazioni in controllate detenute da terzi
(interessi di minoranza) possono in genere coprire solo i rischi di quella controllata.
Esempio 5.2
Definizione di capitale interno in base al valore attuale netto
Un ente può osservare che il valore economico del proprio debito diminuisce
unitamente a un declassamento del merito di credito. Non sarebbe considerato
prudente per l’ente aumentare il capitale interno disponibile di conseguenza.
Principio 6: le metodologie di quantificazione dei rischi
nell’ambito dell’ICAAP sono adeguate, coerenti e
convalidate in maniera indipendente
(i)     L’ente è responsabile dell’attuazione di metodologie di quantificazione dei rischi
        adeguate alle proprie circostanze specifiche sia nella prospettiva economica sia
        in quella normativa. Inoltre, l’ente dovrebbe utilizzare metodologie adeguate per
        la quantificazione delle potenziali variazioni future dei fondi propri e del TREA
        negli scenari avversi della prospettiva normativa. Ci si attende che l’ente adotti
        un elevato livello di prudenza in entrambe le prospettive affinché gli eventi a
        bassa probabilità ed elevato impatto siano considerati in maniera adeguata.
(ii)    I parametri e le ipotesi fondamentali dovrebbero essere coerenti in tutto il
        gruppo e tra le diverse tipologie di rischio. Tutte le metodologie di
        quantificazione dei rischi dovrebbero essere oggetto di convalida interna
37
     Attività fiscali differite (deferred tax assets, DTA) ad eccezione delle DTA ai sensi dell’articolo 39 del
     CRR, se le posizioni sottostanti sono trattate in maniera coerente sia nella quantificazione del capitale
     interno sia nella misurazione del rischio.
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                                        32

       indipendente. L’ente dovrebbe stabilire e attuare un efficace quadro di
       riferimento per la qualità dei dati.
Quantificazione dei rischi esaustiva
73. L’ICAAP dovrebbe assicurare che i rischi ai quali l’ente è/potrebbe essere
       esposto siano quantificati adeguatamente. Ci si attende che l’ente applichi
       metodologie di quantificazione dei rischi idonee alle proprie circostanze
       specifiche, ossia in linea con la propensione al rischio, le aspettative di
       mercato, il modello imprenditoriale, il profilo di rischio, le dimensioni e la
       complessità.
74. Non andrebbero esclusi dalla valutazione i rischi difficilmente quantificabili o per
       i quali non sono disponibili i dati rilevanti 38. In tal caso, l’ente dovrebbe produrre
       dati sui rischi sufficientemente prudenti tenendo in considerazione tutte le
       informazioni rilevanti e assicurando adeguatezza e coerenza nella scelta delle
       metodologie di quantificazione 39.
75. Nei parametri e nelle ipotesi fondamentali rientrano, fra l’altro, i livelli di
       confidenza, le ipotesi di correlazione e le ipotesi per la definizione degli scenari.
Livello di prudenza
76. Le metodologie e le ipotesi di quantificazione dei rischi utilizzate nelle
       prospettive economica e normativa dovrebbero essere robuste,
       sufficientemente stabili, sensibili al rischio nonché abbastanza prudenti da
       quantificare le perdite che si verificano raramente. Le incertezze derivanti dalle
       metodologie di quantificazione dei rischi dovrebbero essere affrontate con
       maggiore prudenza.
77. La BCE è del parere che in generale un ICAAP solido sia caratterizzato da un
       livello di prudenza complessivo nelle ipotesi della prospettiva economica pari
       almeno a quello relativo alle metodologie di quantificazione dei rischi dei
       modelli interni di primo pilastro 40. Tale livello è determinato dalla combinazione
       delle ipotesi e dei parametri sottostanti, piuttosto che da ciascuno di essi
       singolarmente. In pratica, un approccio può comunque essere sufficientemente
38
    Per i rischi difficili da quantificare (ad esempio a causa di mancanza di dati o metodologie consolidate
    di quantificazione) ci si attende che l’ente definisca metodologie adeguate per la quantificazione delle
    perdite inattese, anche tramite il ricorso al giudizio dell’esperto.
39
    La misurazione dei rischi difficili da quantificare deve essere coerente e confrontabile, per quanto
    possibile, con il complesso delle ipotesi di quantificazione. L’ente dovrebbe fare in modo che tali rischi
    siano adeguatamente considerati nei relativi processi di gestione e controllo, indipendentemente dal
    fatto che siano quantificati con modelli tradizionali o analisi di scenario oppure con altre stime.
40
    I requisiti patrimoniali di primo pilastro non dovrebbero peraltro essere considerati come limite inferiore
    nelle quantificazioni interne dei rischi effettuate dall’ente.
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                                     33

       prudente anche se alcune ipotesi sono meno conservative, sempre che il livello
       complessivo di prudenza resti elevato 41.
78. Anziché considerare meccanicamente obiettivi esterni di merito creditizio e
       livelli di confidenza statistici, l’ente dovrebbe calibrare le proprie metodologie di
       quantificazione sulla base della sua propensione al rischio. A tal fine,
       andrebbero considerate le possibili perdite che è disposto ed è in grado di
       assorbire nel tempo. Sulla scorta di quest’analisi, l’ente dovrebbe stabilire e
       mantenere metodologie di quantificazione dei rischi, compresa la valutazione
       degli eventi di stress, tali da assicurare con un livello di confidenza sufficiente
       che le proprie strategie e propensione al rischio considerino le possibili perdite
       derivanti da eventi a bassa probabilità ed elevato impatto o da andamenti futuri
       negativi, e che tali perdite non eccedano il rischio quantificato.
79. L’ente può considerare svariati livelli di prudenza per produrre una serie di
       quantificazioni del rischio, al fine di informare in maniera organica le decisioni
       strategiche, la determinazione del prezzo e la gestione del capitale. Un ente
       può, ad esempio, decidere di applicare un livello inferiore di prudenza nella
       determinazione del prezzo di alcuni prodotti, purché vi siano dei processi che
       assicurano una gestione efficace e una copertura patrimoniale sufficiente degli
       eventi a bassa probabilità ed elevato impatto e degli andamenti futuri negativi.
80. Per facilitare il confronto tra le quantificazioni dei rischi nell’ambito dell’ICAAP e
       del primo pilastro, indipendentemente dal metodo utilizzato in quest’ultimo caso
       (ad esempio, metodo standardizzato o basato sui rating interni per il rischio di
       credito), l’ente dovrebbe essere in grado di seguire quanto indicato dalla BCE
       nel documento Technical implementation of the EBA Guidelines on ICAAP and
       ILAAP information collected for SREP purposes. Ove emergano differenze tra
       le due quantificazioni, l’ente dovrebbe spiegarne le principali determinanti.
Scelta delle metodologie di quantificazione dei rischi
81. L’ente ha la responsabilità di mettere in atto metodologie adeguate sia per la
       quantificazione dei rischi sia per la determinazione delle proiezioni. La presente
       guida non definisce di per sé alcuna aspettativa rispetto all’utilizzo o al non
       utilizzo di particolari metodologie di quantificazione; non stabilisce pertanto che,
       per quantificare i rischi a cui è o può essere esposto, l’ente debba utilizzare, ad
       esempio, le metodologie (modificate) di primo pilastro (ad esempio per tenere
       conto dei rischi di concentrazione), i modelli per il calcolo del capitale
       economico, i risultati delle prove di stress o altre metodologie quali gli scenari
       multipli.
41
    A seconda del profilo di rischio i parametri interni potrebbero essere ritenuti complessivamente più
    prudenti di quelli di primo pilastro anche in presenza, ad esempio, di un livello di confidenza inferiore al
    99,9% in ragione della sua combinazione con i fattori di rischio applicati, le ipotesi di distribuzione, i
    periodi di detenzione, le ipotesi di correlazione, gli altri parametri e le altre ipotesi. Ove utilizzi una serie
    di scenari di stress, la banca dovrebbe adottare metodi coerenti per la loro integrazione al fine di
    pervenire a un livello di prudenza complessivo che sia confrontabile, ad esempio, con il concetto di
    confidenza del 99,9% nell’ambito della prospettiva economica del capitale.
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                                          34

82. Le metodologie applicate dovrebbero essere coerenti tra loro, con la prospettiva
      considerata e con la definizione di capitale. Dovrebbero cogliere in modo
      adeguato e sufficientemente prudente i rischi a cui l’ente è esposto, tenendo
      conto del principio di proporzionalità. Pertanto ci si attende, ad esempio, che
      enti più grandi o più complessi, anche in termini di rischi a cui sono esposti,
      adottino metodologie di quantificazione più sofisticate per l’adeguata rilevazione
      dei rischi.
83. Non ci si attende tuttavia che l’ente applichi metodologie che non comprende
      appieno e che quindi non utilizza internamente a fini decisionali e di gestione
      dei rischi. L’ente dovrebbe essere in grado di dimostrare l’adeguatezza delle
      metodologie rispetto alla situazione e al profilo di rischio specifici. Nel caso di
      utilizzo di modelli dei fornitori, ci si attende altresì che questi non siano applicati
      in maniera meccanicistica, ma vengano compresi appieno dall’ente e siano
      rispondenti e adeguati al suo contesto operativo e al suo profilo di rischio.
Qualità dei dati
84. Ci si attende che l’ente ricorra a processi e meccanismi di controllo adeguati
      per garantire la qualità dei dati 42. Il quadro di riferimento per la qualità dei dati
      dovrebbe assicurare informazioni affidabili sui rischi a sostegno di un solido
      processo decisionale e includere tutti i dati pertinenti ai rischi e tutte le
      dimensioni della qualità dei dati.
Effetti di diversificazione dei rischi
85. Ci si attende che l’ente assuma un approccio prudente ove ipotizzi l’esistenza di
      effetti di diversificazione dei rischi. Ci si attende che l’ente sia consapevole del
      fatto che, conformemente agli orientamenti dell’ABE sullo SREP 43, l’autorità di
      vigilanza in linea di principio non terrà conto della diversificazione tra rischi nel
      quadro dello SREP. Tale aspetto andrà tenuto presente dall’ente, che dovrebbe
      altresì esercitare cautela nell’applicare la diversificazione tra rischi nell’ambito
      dell’ICAAP.
86. L’ente dovrebbe essere pienamente trasparente riguardo agli effetti ipotizzati di
      diversificazione dei rischi e, almeno nel caso della diversificazione tra rischi,
      segnalare sia i dati lordi prima della diversificazione sia i dati netti. Ci si attende
      che l’ente assicuri l’adeguata copertura patrimoniale dei rischi anche in periodi
      di stress quando gli effetti da diversificazione possono venir meno o avere un
42
    La qualità dei dati riguarda, ad esempio, la loro completezza, accuratezza, coerenza, tempestività,
    unicità, validità e tracciabilità. Cfr. per ulteriori informazioni il progetto di guida della BCE Guide for the
    Targeted Review of Internal Models (TRIM), febbraio 2017.
43
    Orientamenti dell’ABE sulle procedure e sulle metodologie comuni rivedute per il processo di revisione
    e valutazione prudenziale (SREP) e le prove di stress prudenziali (ABE/GL/2018/03), del 19 luglio
    2018. Per ulteriori dettagli cfr. Opinion of the EBA on the interaction of Pillar 1, Pillar 2 and combined
    buffer requirements and restrictions on distributions (EBA/Op/2015/24), del 16 dicembre 2015.
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                                          35

        andamento non lineare (anche rafforzandosi a vicenda in uno scenario
        estremo) 44.
87. L’ente dovrebbe affrontare gli effetti di diversificazione nel proprio quadro di
        riferimento per le prove di stress, includendo ad esempio correlazioni e
        diversificazione intra-rischio e infra-rischi tra i soggetti del gruppo.
Convalida indipendente
88. Le metodologie di quantificazione dei rischi dell’ICAAP dovrebbero essere
        periodicamente oggetto di convalida interna 45 indipendente, osservando in
        misura proporzionale i principi alla base dei rispettivi standard fissati per i
        modelli interni di primo pilastro e tenendo conto della rilevanza dei rischi
        quantificati nonché della complessità della metodologia di quantificazione.
89. A seconda delle dimensioni e della complessità dell’ente possono essere
        adottate varie soluzioni organizzative per assicurare l’indipendenza tra le
        funzioni di sviluppo e di convalida delle metodologie di quantificazione.
        Nondimeno, andrebbero rispettati i concetti sottostanti le varie linee di difesa,
        ossia la convalida indipendente non dovrebbe essere condotta dalla funzione di
        internal audit.
90. Ci si attende che le conclusioni complessive del processo di convalida siano
        comunicate all’alta dirigenza e all’organo di amministrazione, che siano
        utilizzate ai fini della revisione periodica e dell’aggiustamento delle metodologie
        di quantificazione e che vengano considerate nella valutazione
        dell’adeguatezza patrimoniale.
Esempio 6.1
Organizzazione della convalida indipendente
Per assicurare la convalida indipendente e proporzionale delle metodologie di
quantificazione dei rischi dell’ICAAP, l’ente dovrebbe prendere in considerazione la
versione preliminare della Guida della BCE sui modelli interni – Capitolo sui temi
generali.
A seconda di natura, entità, portata e complessità dei rischi l’ente può adottare, ad
esempio, una delle seguenti strutture organizzative che assicurino l’indipendenza
della funzione di convalida dal processo di sviluppo della metodologia (ossia
progettazione, sviluppo, applicazione e monitoraggio delle metodologie di
quantificazione dei rischi):
44
    Ad esempio, sommare le componenti di rischio stimate separatamente può non risultare così prudente
    come spesso ritenuto, in quanto interazioni non lineari possono determinare effetti di aggravio. Cfr.
    “Findings on the interaction of market and credit risk”, BCBS Working Paper, n. 16, Comitato di Basilea
    per la vigilanza bancaria, maggio 2009.
45
    “Interna” non significa che a svolgere ogni attività di convalida debba essere l’ente. Come per
    l’“internal” audit, si riferisce al fatto che l’ente è responsabile di questo processo.
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                                  36

•       presenza di due unità distinte che fanno capo a esponenti diversi dell’alta
        dirigenza;
•       presenza di due unità distinte che fanno capo allo stesso esponente dell’alta
        dirigenza;
•       separazione del personale all’interno della stessa unità.
Principio 7: lo svolgimento di prove di stress periodiche è
teso ad assicurare l’adeguatezza patrimoniale in
condizioni avverse
(i)     La BCE si attende che, su base annua o con maggiore frequenza a seconda
        delle singole circostanze, l’ente svolga un esame mirato e approfondito delle
        proprie vulnerabilità tenendo conto, a livello di ente nel suo complesso, di tutti i
        rischi rilevanti che derivano dal modello imprenditoriale e dal contesto operativo
        in condizioni macroeconomiche e finanziarie di stress. Sulla scorta di questo
        esame, l’ente dovrebbe definire un programma adeguato per lo svolgimento di
        prove di stress nella prospettiva normativa ed economica.
(ii)    Nell’ambito del programma per le prove di stress, ci si attende che l’ente
        definisca gli scenari avversi da utilizzare nella prospettiva normativa, tenendo
        conto degli altri esercizi di stress che conduce. L’applicazione di ipotesi
        macroeconomiche gravi ma plausibili e la particolare attenzione alle principali
        vulnerabilità dovrebbero determinare un impatto rilevante sul capitale interno e
        regolamentare dell’ente, ad esempio in termini di coefficiente di CET1. L’ente
        dovrebbe inoltre condurre prove inverse di stress in misura proporzionale.
(iii) L’ente dovrebbe monitorare e individuare nel continuo l’emergere di nuove
        minacce, vulnerabilità e mutamenti del contesto. L’obiettivo è verificare, almeno
        con frequenza trimestrale, che gli scenari delle prove di stress siano sempre
        adeguati, provvedendo eventualmente ad adattarli alle nuove circostanze.
        L’impatto degli scenari andrebbe aggiornato periodicamente, ad esempio su
        base trimestrale. In caso di modifiche rilevanti, l’ente dovrebbe valutarne i
        potenziali effetti sulla propria adeguatezza patrimoniale nel corso dell’anno.
Definizione del programma delle prove di stress
91. Ci si attende che il programma delle prove di stress includa sia la prospettiva
        normativa sia la prospettiva economica 46. Nella definizione interna dell’insieme
46
     Come indicato nel principio 3, non ci si attende che gli esercizi di stress nella prospettiva economica
     includano proiezioni basate su scenari pluriennali. A seconda dell’approccio adottato dall’ente, le prove
     di stress nella prospettiva economica sono utilizzate, ad esempio, per valutare la sensibilità della
     quantificazione dei rischi alle ipotesi di modellizzazione e ai fattori di rischio oppure per valutare
     l’impatto delle variazioni delle condizioni esterne, soprattutto degli andamenti avversi, sull’adeguatezza
     economica del capitale.
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                                     37

       degli scenari di stress e delle sensibilità, l’ente dovrebbe utilizzare un’ampia
       gamma di informazioni su eventi di stress storici e ipotetici, incluse le prove di
       stress prudenziali. Benché queste ultime andrebbero tenute in considerazione,
       è tuttavia responsabilità dell’ente definire scenari e sensibilità nel modo che
       meglio riflette la situazione specifica e tradurli in dati di rischio, di perdita e di
       capitale.
92. Nella definizione degli scenari delle prove di stress, ad esempio per le
       proiezioni nella prospettiva normativa, gli enti dovrebbero cogliere le proprie
       vulnerabilità rilevanti, tenuto conto rispettivamente del modello imprenditoriale,
       del profilo di rischio e delle condizioni esterne alle quali sono esposti. Le altre
       prove di stress condotte, ad esempio le analisi di sensibilità, dovrebbero
       informare gli scenari utilizzati evidenziando le vulnerabilità rilevanti dell’ente.
Livello di gravità degli scenari avversi nella prospettiva normativa
93. Nella valutazione dello scenario di base, l’ente dovrebbe considerare gli
       andamenti che ipotizzerebbe in circostanze attese, tenendo conto della
       strategia aziendale, comprese ipotesi credibili dei ricavi, dei costi, del
       concretizzarsi dei rischi ecc.
94. Ci si attende che, negli scenari avversi nell’ambito della prospettiva normativa,
       l’ente ipotizzi andamenti eccezionali ma plausibili con un adeguato grado di
       gravità in termini di impatto sui coefficienti patrimoniali regolamentari, in
       particolare sul coefficiente di CET1. Il livello di gravità dovrebbe corrispondere a
       quello di andamenti che siano tanto gravi, ma tuttavia plausibili, dal punto di
       vista dell’ente quanto qualunque andamento osservabile in una situazione di
       crisi nei mercati, nei fattori o negli ambiti di maggiore rilievo per l’adeguatezza
       patrimoniale dell’ente.
95. L’insieme degli scenari avversi dovrebbe considerare in maniera adeguata
       recessioni economiche e shock finanziari gravi, vulnerabilità specifiche
       dell’ente, esposizioni verso le principali controparti nonché le loro plausibili
       combinazioni 47.
Coerenza rispetto alle principali vulnerabilità
96. In relazione alle prove di stress ci si attende che l’ente si focalizzi sulle proprie
       vulnerabilità principali per definire scenari avversi plausibili. Le prove di stress
       condotte nel quadro dell’ICAAP e dell’ILAAP dovrebbero fornirsi informazioni
       reciprocamente; ossia andrebbero prese in considerazione in entrambi i
       processi le ipotesi sottostanti, i risultati e gli interventi di gestione previsti.
47
    Il numero adeguato di scenari dipende, fra l’altro, dal profilo di rischio specifico dell’ente. In genere,
    dovrebbero essere necessari vari scenari avversi per riflettere adeguatamente le diverse combinazioni
    plausibili dei rischi.
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                                       38

Prove inverse di stress
97. In aggiunta agli esercizi di stress, che valutano l’impatto di determinate ipotesi
       sui coefficienti patrimoniali, ci si attende che l’ente conduca prove inverse di
       stress. Tali valutazioni dovrebbero avere come punto di partenza
       l’individuazione di un risultato predeterminato, quale la non sostenibilità del
       modello imprenditoriale 48 (ad esempio la violazione del TSCR o delle riserve
       gestionali).
98. Le prove inverse di stress andrebbero impiegate per verificare la completezza e
       il grado di prudenza delle ipotesi applicate nel quadro dell’ICAAP, con
       riferimento a entrambe le prospettive interne, quella normativa e quella
       economica. Le prove inverse di stress dovrebbero essere condotte almeno una
       volta all’anno. A seconda della probabilità degli scenari risultanti, può essere
       necessario farvi fronte immediatamente adottando o preparando gli interventi di
       gestione nell’ambito dell’ICAAP, al fine di ovviare a una situazione di
       risanamento che si verificherebbe se uno o più scenari delle prove inverse di
       stress analizzati nell’ICAAP si realizzassero. Inoltre, nel contesto dell’ICAAP, le
       prove inverse di stress potrebbero essere considerate un punto di partenza per
       lo sviluppo degli scenari del piano di risanamento 49. Maggiori dettagli sono
       reperibili nei relativi orientamenti dell’ABE e del CBVB.
Esempio 7.1
Interazione fra le prove di stress in ambito ICAAP e ILAAP
Ci si attende che l’ente valuti l’impatto potenziale degli scenari rilevanti, integrando
gli effetti sul capitale e sulla liquidità nonché i potenziali effetti di retroazione, tenendo
conto in particolare delle perdite derivanti dalla liquidazione di attività o dagli
incrementi dei costi di finanziamento in periodi di stress.
Gli enti, ad esempio, dovrebbero valutare l’impatto del deterioramento dei livelli di
capitale, in base alle proiezioni dell’ICAAP, sulla situazione di liquidità. Ad esempio,
un declassamento del rating da parte di un’agenzia esterna potrebbe avere
implicazioni dirette sulla capacità dell’ente di finanziarsi. Per contro, le condizioni e il
fabbisogno di finanziamento valutati nei piani di liquidità e finanziamento possono
avere un impatto rilevante sui costi di provvista, che a loro volta inciderebbero
sull’adeguatezza patrimoniale.
48
    Cfr. gli orientamenti dell’ABE sulle prove di stress degli enti (ABE/GL/2018/04).
49
    Come indicato negli Orientamenti dell’ABE sulla serie di scenari da utilizzare nei piani di risanamento
    (ABE/GL/2014/06), dovrebbero essere impiegati scenari di prossimità al default, ovvero scenari nei
    quali si determinerebbe la non sostenibilità del modello imprenditoriale di un ente o di un gruppo, in
    assenza di efficaci interventi di risanamento.
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                                   39

Esempio 7.2
Interazione tra le prove di stress della prospettiva economica e della
prospettiva normativa
Gli scenari delle prove di stress con il maggiore impatto sull’adeguatezza
patrimoniale non sono necessariamente gli stessi per le due prospettive. Tuttavia, gli
scenari avversi definiti per la prospettiva normativa e per le prove di stress della
prospettiva economica riflettono, in entrambi i casi, andamenti gravi ma plausibili.
Poiché questi ultimi possono, per definizione, realisticamente accadere, è importante
per l’ente comprendere l’impatto che avrebbero sull’adeguatezza patrimoniale in
ciascuna delle due prospettive. Il concetto della reciproca integrazione informativa
non implica che le proiezioni della prospettiva normativa siano automaticamente
riprese nella prospettiva economica.
Guida della BCE sul processo interno di valutazione dell’adeguatezza patrimoniale (ICAAP)
Principi                                                                                  40

3 Glossario
  Adeguatezza patrimoniale
  Grado di copertura dei rischi offerto dal capitale. L’obiettivo dell’ICAAP è preservare
  un livello di capitalizzazione adeguato su base continuativa, sia nella prospettiva
  economica sia nella prospettiva normativa, contribuendo alla continuità dell’ente nel
  medio termine.
  Approccio lordo nell’identificazione dei rischi
  In base all’approccio lordo i rischi vengono anzitutto identificati senza tenere conto di
  azioni di attenuazione specificamente concepite.
  Architettura dell’ICAAP
  Diversi elementi dell’ICAAP e relative interconnessioni. L’architettura complessiva
  dell’ICAAP dovrebbe assicurare che i suoi diversi elementi interagiscano in modo
  organico e che l’ICAAP sia parte integrante del quadro complessivo di gestione
  dell’ente. Nella propria documentazione sull’ICAAP l’ente dovrebbe includere una
  descrizione di tale architettura che illustri come l’ICAAP sia integrato e come i suoi
  risultati siano utilizzati dall’ente.
  Concetto di adeguatezza economica del capitale
  Concetto interno inteso ad assicurare, nella prospettiva economica, la capacità
  dell’ente di coprire con le proprie risorse finanziarie (capitale interno) i rischi a cui è
  soggetto e di preservare la propria continuità operativa nel tempo. L’adeguatezza
  economica del capitale tiene conto delle considerazioni del valore economico 50.
  Considerazioni del valore economico
  Il concetto di valore economico si basa sul valore delle attività, delle passività, dei
  rischi e dello stesso ente dalla prospettiva economica. Il valore economico non si
  fonda su disposizioni contabili o regolamentari. Tuttavia, a seconda dei criteri
  contabili adottati, tale concetto può essere analogo a quello del fair value sottostante
  alla valutazione di alcune attività e passività di determinate categorie contabili. In
  linea con questi criteri, il valore economico/fair value può essere definito come la
  stima del prezzo al quale un’attività potrebbe in teoria essere venduta a una parte
  terza oppure una passività estinta in un’operazione ordinaria alle condizioni del
  mercato pertinente 51. In ambito regolamentare il concetto di valore economico trova
  riscontro, ad esempio, nel metodo del valore economico del patrimonio netto
  (economic value of equity, EVE) descritto negli orientamenti dell’ABE sulla gestione
  del rischio di tasso di interesse derivante da attività non comprese nel portafoglio di
  negoziazione (trading book).
  50
      È responsabilità degli enti stessi attuare metodologie adeguate per la quantificazione dei rischi; non vi
      è alcuna aspettativa generale che gli enti utilizzino “modelli per il calcolo del capitale economico” per
      assicurarne l’adeguatezza.
  51
      L’esempio 5.2 illustra le aspettative riguardo al fair value delle passività alla luce del merito di credito
      dello stesso ente.
  Guida della BCE sul processo interno di valutazione dell’adeguatezza patrimoniale (ICAAP)
  Glossario                                                                                                       41

Il ricorso al termine “considerazioni” indica che la BCE non prescrive una
metodologia particolare per la determinazione del valore economico, ma è
responsabilità degli enti applicare le metodologie adeguate per identificare e
quantificare i rischi economici e il capitale interno, in linea con le considerazioni del
valore economico.
Dichiarazione sull’adeguatezza patrimoniale
Dichiarazione formale dell’organo di amministrazione che presenta la propria
valutazione dell’adeguatezza patrimoniale dell’ente ed espone le principali
argomentazioni a sostegno.
Dichiarazione sulla propensione al rischio
Dichiarazione formale in cui l’organo di amministrazione esprime il proprio parere
sugli importi e sulle tipologie di rischio che l’ente intende assumere per realizzare i
propri obiettivi strategici.
Effetto di diversificazione
Riduzione della quantificazione complessiva dei rischi di un ente derivante
dall’ipotesi che i rischi stimati singolarmente non si concretizzeranno appieno in
modo simultaneo (assenza di correlazione perfetta).
ICAAP
Processo interno di valutazione dell’adeguatezza patrimoniale definito all’articolo 73
della CRD IV: “Gli enti dispongono di strategie e processi validi, efficaci e globali per
valutare e mantenere su base continuativa gli importi, la composizione e la
distribuzione del capitale interno che essi ritengono adeguati per coprire la natura e il
livello dei rischi a cui sono o potrebbero essere esposti”.
Interventi gestionali
Interventi assunti dalla dirigenza, quali incrementi patrimoniali, per mantenere i livelli
di capitale adeguati, ossia nel rispetto della propensione al rischio 52.
Inventario dei rischi
Elenco dei rischi individuati e delle loro caratteristiche. È il risultato del processo di
identificazione dei rischi.
Orizzonte di medio termine
Orizzonte temporale che copre il breve e il medio periodo. Dovrebbe cogliere la
posizione patrimoniale dei prossimi tre anni almeno.
Orizzonte di rischio
Periodo di tempo ipotizzato in base al quale è valutato il rischio. Nella prospettiva
economica l’orizzonte di rischio è in genere di un anno.
52
     Cfr. per ulteriori indicazioni la sezione 4.8.2, interventi della dirigenza, degli orientamenti dell’ABE sulle
     prove di stress degli enti (ABE/GL/2018/04).
Guida della BCE sul processo interno di valutazione dell’adeguatezza patrimoniale (ICAAP)
Glossario                                                                                                       42

Perdite attese e inattese
La perdita attesa è la perdita statistica media che l’ente si aspetta in un dato periodo
di tempo. La perdita inattesa è la perdita totale che supera la perdita media derivante
da un evento sfavorevole a bassa probabilità ed elevato impatto.
Perdite e riserve occulte
Differenze di valutazione tra valore contabile e valore economico delle posizioni di
bilancio.
Pianificazione del capitale
Processo interno multidimensionale nell’ambito della prospettiva normativa per la
definizione di un piano patrimoniale che presenta una proiezione pluriennale del
fabbisogno e della dotazione di capitale dell’ente, tenendo conto degli scenari di
base e avversi, della strategia e dei piani operativi. Sebbene l’ente possa non
“programmare” di trovarsi in condizioni sfavorevoli, la valutazione degli scenari
avversi è un elemento fondamentale della pianificazione del capitale in quanto
contribuisce a che gli enti continuino a operare anche in un prolungato periodo di
stress.
Piano di risanamento
Piano preparato e aggiornato da un ente a norma dell’articolo 5 della BRRD 53.
Processo di identificazione dei rischi
Regolare processo messo in atto dall’ente per individuare i rischi che sono o
potrebbero essere rilevanti per lo stesso ente.
Proporzionalità
Principio di cui all’articolo 73 della CRD IV, in base al quale l’ICAAP deve essere
proporzionato alla natura, all’ampiezza e alla complessità delle attività dell’ente in
oggetto.
Prospettiva economica interna
Prospettiva dell’ICAAP in base alla quale l’ente gestisce l’adeguatezza economica
del proprio capitale assicurando che i rischi economici siano coperti in misura
sufficiente mediante il capitale interno disponibile.
Prospettiva normativa interna
Prospettiva pluriennale dell’ICAAP in base alla quale l’ente gestisce l’adeguatezza
patrimoniale assicurando che sia in grado di soddisfare tutti i requisiti normativi e le
richieste di vigilanza relativi al capitale e di far fronte agli altri vincoli patrimoniali
interni ed esterni nel tempo.
53
    Direttiva 2014/59/UE del Parlamento europeo e del Consiglio, del 15 maggio 2014, che istituisce un
    quadro di risanamento e risoluzione degli enti creditizi e delle imprese di investimento e che modifica la
    Direttiva 82/891/CEE del Consiglio, e le Direttive 2001/24/CE, 2002/47/CE, 2004/25/CE, 2005/56/CE,
    2007/36/CE, 2011/35/UE, 2012/30/UE e 2013/36/UE e i Regolamenti (UE) n. 1093/2010 e (UE)
    n. 648/2012, del Parlamento europeo e del Consiglio (GU L 173 del 12.6.2014, pag. 190).
Guida della BCE sul processo interno di valutazione dell’adeguatezza patrimoniale (ICAAP)
Glossario                                                                                                  43

Prova inversa di stress
Prova di stress che parte dall’individuazione di un risultato predefinito
(l’insostenibilità economica del modello imprenditoriale) per poi esplorare gli scenari
e le circostanze suscettibili di determinare quel risultato.
Quantificazione dei rischi
Processo che consiste nel quantificare i rischi individuati sviluppando e applicando le
metodologie atte a produrre dati sui rischi e a consentire un raffronto tra i rischi e il
capitale disponibile dell’ente.
Revisione interna e convalida
La revisione interna comprende un’ampia gamma di controlli, valutazioni e rapporti
volti ad assicurare che le strategie, i processi e le metodologie dell’ICAAP rimangano
solidi, esaustivi, efficaci e commisurati.
La convalida, in quanto parte della revisione interna, include i processi e le attività
tesi a valutare se le metodologie di quantificazione dei rischi e i dati sui rischi
dell’ente colgano adeguatamente gli aspetti rilevanti del rischio. In misura
proporzionale, la convalida delle metodologie di quantificazione dovrebbe essere
condotta in maniera indipendente e osservare i principi soggiacenti i rispettivi
standard definiti per i modelli interni di primo pilastro.
Rischio economico
Rischio suscettibile di incidere sul valore economico dell’ente e quindi
sull’adeguatezza economica del capitale. Nell’individuare, analizzare e quantificare
tali rischi l’ente dovrebbe tenere conto delle considerazioni del valore economico.
Rischio rilevante
Rischio al ribasso connesso al capitale che, in base alle definizioni interne dell’ente,
ha un impatto rilevante sul suo profilo di rischio complessivo e che pertanto può
incidere sull’adeguatezza patrimoniale.
Riserva gestionale
Importo di capitale superiore ai requisiti minimi regolamentari e di vigilanza e alle
soglie del capitale interno che l’ente ritiene necessario al fine di perseguire su base
durevole il proprio modello aziendale e rimanere flessibile riguardo alle possibili
opportunità imprenditoriali, senza compromettere la propria adeguatezza
patrimoniale.
Risultati dell’ICAAP
Ogni informazione che derivi dall’ICAAP e conferisca valore aggiunto al processo
decisionale.
Scenario avverso
Combinazione di andamenti ipotetici avversi (anche macroeconomici e finanziari) di
fattori interni ed esterni che si utilizza per valutare la capacità di tenuta
dell’adeguatezza patrimoniale di un ente rispetto a potenziali sviluppi avversi in un
orizzonte di medio termine. Dovrebbe coprire un orizzonte temporale di almeno tre
anni. Gli andamenti ipotetici di fattori interni ed esterni andrebbero combinati in modo
Guida della BCE sul processo interno di valutazione dell’adeguatezza patrimoniale (ICAAP)
Glossario                                                                                 44

coerente e risultare gravi ma plausibili dal punto di vista dell’ente, riflettendo i rischi e
le vulnerabilità ritenuti le minacce più pertinenti per l’ente.
Scenario di base
Combinazione di andamenti attesi (anche macroeconomici e finanziari) di fattori
interni ed esterni che si utilizza per valutarne l’impatto sull’adeguatezza patrimoniale
di un ente in un orizzonte di medio termine. Lo scenario di base dovrebbe essere
coerente con i fondamenti del piano industriale e del bilancio di previsione dell’ente e
considerare un orizzonte temporale di almeno tre anni.
Sistema di limiti
Sistema gerarchico di limiti documentato, stabilito in linea con la strategia
complessiva e la propensione al rischio dell’ente per far sì che i rischi e le perdite
possano essere efficacemente arginati in linea con il concetto di adeguatezza
patrimoniale. Il sistema di limiti dovrebbe fissare una demarcazione efficace per
l’assunzione dei rischi, ad esempio per tipologie di rischio, aree funzionali, prodotti e
soggetti del gruppo.
Tassonomia dei rischi
Classificazione delle varie tipologie / dei vari fattori di rischio in base al quale l’ente
può valutare, aggregare e gestire i rischi in maniera coerente mediante un linguaggio
e una mappatura comuni degli stessi.
Tolleranza al rischio
Tipologie di rischio e rispettivi livelli ai quali l’ente non si espone intenzionalmente,
ma che accetta/tollera.
Guida della BCE sul processo interno di valutazione dell’adeguatezza patrimoniale (ICAAP)
Glossario                                                                                  45

Siglario
ABE              Autorità bancaria europea                                     IRB         internal ratings-based (basato sui rating interni)
AMD              ammontare massimo distribuibile                               IRRBB       interest rate risk in the banking book (rischio di
                                                                                           tasso di interesse sul portafoglio bancario)
ANC              autorità nazionale competente
                                                                               LGD         loss given default (perdita in caso di default)
AT1              Additional Tier 1 (capitale aggiuntivo di
                 classe 1)                                                     LSI         less significant institution (ente meno significativo)
BCE              Banca centrale europea                                        MREL        minimum requirement for own funds and eligible
                                                                                           liabilities (requisito minimo di fondi propri e passività
BRRD             Bank Recovery and Resolution Directive
                                                                                           ammissibili)
                 (direttiva sul risanamento e sulla risoluzione
                 delle crisi nel settore bancario)                             MVU         Meccanismo di vigilanza unico
CAS              capital adequacy statement (dichiarazione                     OCR         overall capital requirement (requisito patrimoniale
                 sull’adeguatezza patrimoniale)                                            complessivo): TSCR+CBR
CBR              combined buffer requirement (requisito di                     P1R         Pillar 1 capital requirement (requisito patrimoniale di
                 riserva combinato)                                                        primo pilastro)
CBVB             Comitato di Basilea per la vigilanza bancaria                 P2G         Pillar 2 capital guidance (orientamenti di capitale di
                                                                                           secondo pilastro)
CET1             Common Equity Tier 1 (capitale primario di
                 classe 1)                                                     P2R         Pillar 2 capital requirement (requisito patrimoniale di
                                                                                           secondo pilastro)
CRD IV           Capital Requirements Directive (direttiva sui
                 requisiti patrimoniali)                                       RAF         risk appetite framework (quadro di riferimento per la
                                                                                           determinazione della propensione al rischio)
CVA              credit valuation adjustment (aggiustamento
                 della valutazione del credito)                                SI          significant institution (ente significativo)
DTA              deferred tax assets (attività fiscali differite)              SREP        Supervisory Review and Evaluation Process
                                                                                           (processo di revisione e valutazione prudenziale)
EAD              exposure at default (esposizione al momento
                 del default)                                                  TREA        total risk exposure amount (importo complessivo
                                                                                           dell’esposizione al rischio)
FSB              Financial Stability Board
                                                                               TRIM        Targeted Review of Internal Models (analisi mirata dei
ICAAP            internal capital adequacy assessment process
                                                                                           modelli interni)
                 (processo interno di valutazione
                 dell’adeguatezza patrimoniale)                                TSCR        total SREP capital requirement (requisito patrimoniale
                                                                                           SREP complessivo): P1R+P2R
ILAAP            internal liquidity adequacy assessment process
                 (processo interno di valutazione
                 dell’adeguatezza della liquidità)
© Banca centrale europea, 2018
Recapito postale                       60640 Frankfurt am Main, Germany
Telefono                               +49 69 1344 0
Internet                               www.ecb.europa.eu
Tutti i diritti riservati. È consentita la riproduzione a fini didattici e non commerciali, a condizione che venga citata la fonte.

