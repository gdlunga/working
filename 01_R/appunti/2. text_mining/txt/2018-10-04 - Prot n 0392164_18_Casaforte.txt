Prot. 0392164/18 del 04/10/2018
         DIVISIONE CORPORATE GOVERNANCE
         Ufficio Opa e Assetti Proprietari
         Cod. destinatario:      135417                                       Spett.le
                                                                              Monte dei Paschi di Siena S.p.A.
                                                                              Piazza Salimbeni, 3
                                                                              53100 – SIENA
         Cod. destinatario:      452940                                       Spett.le
                                                                              Studio Legale Associato Linklaters
                                                                              LLP
                                                                              Piazza degli Affari 6
                                                                              20100 – MILANO
         Cod. destinatario:      252437                       e.p.c.          Spett.le
                                                                              Casaforte S.r.l.
                                                                              Via Eleonora Duse, 53
                                                                              00197 – ROMA
         Cod. destinatario:      154625                                       Spett.le
                                                                              Borsa Italiana S.p.A.
                                                                              Piazza degli Affari 6
                                                                              20100 – MILANO
         OGGETTO: Casaforte S.r.l. - Offerta pubblica di acquisto volontaria totalitaria promossa, ai sensi
                        dell'art. 102, comma 1 del D. Lgs. n. 58 del 1998, da Monte dei Paschi di Siena S.p.A.
                        su titoli di classe A asset-backed e su titoli di classe B asset-backed emessi da
                        Casaforte S.r.l. – Comunicazione di avvio del procedimento ai sensi della L. n. 241 del
                        1990.
                Si comunica, ai sensi dell’art. 10 del Regolamento generale sui procedimenti amministrativi
         della Consob (adottato con delibera n. 18388 del 28 novembre 2012), che, a seguito della
         presentazione del documento d’offerta destinato alla pubblicazione, trasmesso per posta elettronica
         certificata in data 28 settembre 2018 (prot. n. 0378669/18 dell’1° ottobre 2018), è stato avviato il
         procedimento amministrativo n. 86752/18, relativo all’offerta pubblica già comunicata alla Consob
         e al mercato in data 27 settembre 2018, ai sensi dell’art. 102, comma 1, del D. Lgs. n. 58/1998
         (“Tuf”) e dell’art. 37 del Regolamento Consob n. 11971/1999, come successivamente modificato.
                 L’Unità organizzativa responsabile del procedimento è la Divisione Corporate Governance e
         il Responsabile del procedimento è l’Avv. Livia Massimo, Via G.B. Martini n. 3 (00198 - Roma),
                      00198 ROMA: VIA G.B. MARTINI, 3 – TEL. 0684771 – FAX 068416703 – 068417707               Pag. 1/2
                                       20121 MILANO: VIA BROLETTO, 7 – TEL. 02724201                      45397/18

tel. 06/8477929. L’Ufficio presso cui si può prendere visione dei documenti inerenti al
procedimento in oggetto, nei limiti prescritti dalla disciplina della Consob in materia di accesso, è
l’Ufficio Opa e Assetti Proprietari.
       Ai sensi dell’art. 102, comma 4, del Tuf, “Entro quindici giorni dalla presentazione del
documento d'offerta, la Consob lo approva se esso è idoneo a consentire ai destinatari di pervenire
ad un fondato giudizio sull'offerta. Con l'approvazione la Consob può indicare all'offerente
informazioni integrative da fornire, specifiche modalità di pubblicazione del documento d'offerta
nonché' particolari garanzie da prestare. Il termine è di trenta giorni per le offerte aventi ad
oggetto o corrispettivo prodotti finanziari non quotati o diffusi tra il pubblico ai sensi dell'articolo
116”. Dunque, essendo oggetto dell’offerta in questione prodotti finanziari non quotati o diffusi tra
il pubblico, si applica alla fattispecie il termine di trenta giorni; il suddetto termine scadrà il 29
ottobre 2018.
       Inoltre, si rappresenta che, ai sensi del medesimo comma 4: “Qualora si renda necessario
richiedere all'offerente informazioni supplementari, tali termini sono sospesi, per una sola volta,
fino alla ricezione delle stesse. Tali informazioni sono fornite entro il termine fissato dalla Consob,
comunque non superiore a quindici giorni. Nell'ipotesi in cui, per lo svolgimento dell'offerta, la
normativa di settore richieda autorizzazioni di altre autorità, la Consob approva il documento
d'offerta entro cinque giorni dalla comunicazione delle autorizzazioni stesse. Decorsi i termini di
cui al presente comma il documento d'offerta si considera approvato”.
       Eventuali documenti inerenti al procedimento nonché la richiesta di audizione personale
potranno essere presentati nel corso dell’istruttoria, in tempi utili per la chiusura della stessa entro il
predetto termine di cui all’art. 102, comma 4, del Tuf. Tali facoltà possono essere esercitate anche
in via telematica, mediante la presentazione di documenti informatici sottoscritti con firma
elettronica avanzata e trasmessi per posta elettronica certificata al seguente indirizzo PEC
consob@pec.consob.it.
Distinti saluti.
                                                                        Il responsabile del procedimento
                                                                   firma 1
                                                                                                          Pag. 2/2
                                                                                                     45397/18

