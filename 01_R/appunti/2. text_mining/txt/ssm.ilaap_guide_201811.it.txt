Guida della BCE sul
processo interno di
valutazione dell’adeguatezza
della liquidità (ILAAP)
 Novembre 2018

Indice
1      Introduzione                                                                           2
       1.1     Finalità                                                                       3
       1.2     Ambito di applicazione e proporzionalità                                       4
2      Principi                                                                               5
       Principio 1: l’organo di amministrazione è responsabile della solida
       governance dell’ILAAP                                                                  5
       Principio 2: l’ILAAP è parte integrante del quadro complessivo di
       gestione                                                                               8
       Principio 3: l’ILAAP fornisce un contributo fondamentale alla continuità
       dell’ente assicurandone l’adeguatezza della liquidità da prospettive
       diverse                                                                               14
       Principio 4: tutti i rischi rilevanti sono identificati e considerati
       nell’ILAAP                                                                            20
       Principio 5: le riserve di liquidità interne sono di qualità elevata e
       chiaramente definite; le fonti stabili di finanziamento interne sono
       chiaramente definite                                                                  23
       Principio 6: le metodologie di quantificazione dei rischi nell’ambito
       dell’ILAAP sono adeguate, coerenti e convalidate in maniera
       indipendente                                                                          24
       Principio 7: lo svolgimento di prove di stress periodiche è teso ad
       assicurare l’adeguatezza della liquidità in condizioni avverse                        27
3      Glossario                                                                             31
Siglario                                                                                     35
Guida della BCE sul processo interno di valutazione dell’adeguatezza della liquidità (ILAAP)
Indice                                                                                        1

1 Introduzione
  1.      Le recente crisi finanziaria ha messo in luce l’importanza fondamentale della
          liquidità 1 per gli enti creditizi, in quanto la sua carenza pone rischi immediati per
          la continuità degli enti stessi. Uno dei principali insegnamenti della crisi 2 è che
          la gestione del rischio di liquidità deve assicurare la capacità degli enti di
          adempiere gli obblighi di pagamento in ogni momento, anche in condizioni
          avverse.
  2.      Il processo interno di valutazione dell’adeguatezza della liquidità (internal
          liquidity adequacy assessment process, ILAAP) riveste pertanto un ruolo
          fondamentale nella gestione dei rischi degli enti creditizi. Per quanto concerne
          gli enti significativi nell’ambito del Meccanismo di vigilanza unico (MVU), la BCE
          si attende che, in conformità al disposto dell’articolo 86 della quarta direttiva sui
          requisiti patrimoniali (Capital Requirements Directive, CRD IV) 3, l’ILAAP sia
          elaborato in maniera prudente e conservativa 4. La BCE ritiene che ILAAP solidi,
          efficaci ed esaustivi comprendano una chiara valutazione dei rischi di liquidità
          nonché un governo dei rischi ben strutturato, ivi compresi processi di
          segnalazione alla gerarchia superiore (procedure di escalation) basati su una
          strategia di gestione dei rischi ben ponderata in tutti i suoi aspetti, che si
          traduca in un efficace sistema di limiti all’assunzione dei rischi.
  3.      La BCE è dell’avviso che un ILAAP solido, efficace ed esaustivo poggi su due
          pilastri: la prospettiva economica e la prospettiva normativa. Le due prospettive
          dovrebbero completarsi e fornirsi informazioni reciprocamente.
  4.      L’ILAAP fornisce anche un contributo importante al processo di revisione e
          valutazione prudenziale (Supervisory Review and Evaluation Process, SREP)
          dell’MVU. Esso alimenta tutte le valutazioni dello SREP e il processo di
          determinazione della liquidità nell’ambito del secondo pilastro conformemente
          agli Orientamenti dell’ABE sulle procedure e sulle metodologie comuni per il
          processo di revisione e valutazione prudenziale (SREP).
  5.      Nel quadro dello SREP è noto che un ILAAP efficace riduce l’incertezza degli
          enti creditizi e delle autorità di vigilanza riguardo ai rischi a cui sono o possono
          essere esposti e accresce la fiducia delle autorità di vigilanza nella capacità
          degli enti di continuare a operare attraverso il mantenimento di riserve di
  1
       Ai fini della presente guida il termine “liquidità” si riferisce sia alla liquidità sia al finanziamento.
  2
       Cfr. ad esempio, La risposta del Comitato di Basilea alla crisi finanziaria: rapporto al G20, Comitato di
       Basilea per la vigilanza bancaria, ottobre 2010.
  3
       Direttiva 2013/36/UE del Parlamento europeo e del Consiglio, del 26 giugno 2013, sull’accesso
       all’attività degli enti creditizi e sulla vigilanza prudenziale sugli enti creditizi e sulle imprese di
       investimento, che modifica la Direttiva 2002/87/CE e abroga le Direttive 2006/48/CE e 2006/49/CE
       (GU L 176 del 27.6.2013, pag. 338).
  4
       Articolo 86, paragrafo 1, della CRD IV: “Le autorità competenti assicurano che gli enti siano dotati di
       strategie, politiche, processi e sistemi solidi per identificare, misurare, gestire e monitorare il rischio di
       liquidità su una serie adeguata di orizzonti temporali, anche infragiornalieri, in modo da assicurare che
       gli enti mantengano riserve di liquidità di livello adeguato.”
  Guida della BCE sul processo interno di valutazione dell’adeguatezza della liquidità (ILAAP)
  Introduzione                                                                                                        2

           liquidità adeguate e finanziamento stabile, nonché tramite un’efficace gestione
           dei rischi. Ciò richiede agli enti creditizi di assicurare, in un’ottica prospettica,
           che tutti i rischi rilevanti siano identificati, efficacemente gestiti (mediante
           un’appropriata combinazione di quantificazioni e controlli) e coperti da un livello
           sufficiente di liquidità di qualità elevata.
1.1 Finalità
    6.     Lo scopo della presente guida è rendere pubblicamente nota, a fini di
           trasparenza, la visione della BCE in merito ai requisiti del rischio di liquidità in
           base all’articolo 86 della CRD IV. La guida mira ad assistere gli enti creditizi nel
           rafforzare i rispettivi ILAAP e a incoraggiare il ricorso alle migliori prassi
           spiegando in maggiore dettaglio le aspettative della BCE sull’ILAAP, in vista di
           una più coerente ed efficace attività di vigilanza.
    7.     Dalle disposizioni della CRD IV sul rischio di liquidità, la guida attinge sette
           principi che saranno, fra l’altro, considerati per la valutazione degli ILAAP di
           ciascun ente creditizio nel quadro dello SREP. Tali principi saranno richiamati
           anche nell’ambito del dialogo di vigilanza intrattenuto con i singoli enti.
    8.     La guida non intende sostituire né inficiare alcuna disposizione legislativa
           relativa al recepimento dell’articolo 86 della CRD IV. Qualora la guida non fosse
           in linea con la normativa vigente, prevale quest’ultima. La guida è concepita
           come uno strumento pratico che sarà regolarmente aggiornato per tenere conto
           dei nuovi sviluppi e delle esperienze acquisite. Di conseguenza, i principi e le
           aspettative enunciati in questa sede evolveranno nel tempo. La guida sarà
           riesaminata alla luce dei continui sviluppi nelle prassi e nelle metodologie di
           vigilanza bancaria europea nonché nella regolamentazione a livello
           internazionale ed europeo e, ad esempio, delle nuove autorevoli interpretazioni
           delle direttive e dei regolamenti pertinenti da parte della Corte di giustizia
           dell’Unione europea.
    9.     La guida si basa sulla definizione di una serie di principi, dedicando particolare
           attenzione ad alcuni aspetti cruciali dal punto di vista della vigilanza; essa non
           intende fornire indicazioni esaustive su tutti gli aspetti che contribuiscono alla
           solidità dell’lLAAP. Spetta a ciascun ente applicare un ILAAP che sia adeguato
           alle proprie particolari circostanze. La BCE valuta gli ILAAP degli enti creditizi
           procedendo caso per caso.
    10. In aggiunta alla presente guida e al diritto nazionale e dell’Unione pertinente, gli
           enti sono incoraggiati ad avvalersi degli altri documenti rilevanti ai fini
           dell’ILAAP pubblicati dall’ABE 5 e da istanze internazionali quali il Comitato di
           Basilea per la vigilanza bancaria (CBVB) e il Financial Stability Board (FSB). Gli
    5
         In particolare, rilevano a tale riguardo gli Orientamenti sulla governance interna (ABE/GL/2017/11), gli
         orientamenti sulle prove di stress degli enti (ABE/GL/2018/04) e gli orientamenti esposti in Guidelines
         on the management of concentration risk under the supervisory review process (GL31) del Comitato
         delle autorità europee di vigilanza bancaria (Committee of European Banking Supervisors, CEBS).
    Guida della BCE sul processo interno di valutazione dell’adeguatezza della liquidità (ILAAP)
    Introduzione                                                                                                  3

            enti dovrebbero inoltre tenere conto di tutte le raccomandazioni relative
            all’ILAAP a essi rivolte, ad esempio le raccomandazioni risultanti dallo SREP,
            che possono riguardare solidi assetti di governance, la gestione dei rischi e i
            controlli.
1.2 Ambito di applicazione e proporzionalità
    11. La presente guida è rivolta a tutti gli enti creditizi designati come soggetti vigilati
            significativi ai sensi dell’articolo 2, paragrafo 16, del regolamento quadro
            sull’MVU 6. L’ambito di applicazione dell’articolo 86 della CRD IV concernente
            l’ILAAP è determinato dall’articolo 109 della citata direttiva. Poiché l’articolo 86
            della CRD IV rappresenta una disposizione di armonizzazione minima, recepita
            in maniera differente nei vari Stati membri dell’UE, esiste un’ampia varietà di
            prassi e requisiti relativi all’ILAAP per la vigilanza degli enti creditizi negli Stati
            membri partecipanti.
    12. La BCE, insieme alle autorità nazionali competenti (ANC), ha elaborato i
            principi sull’ILAAP con l’obiettivo di assicurare elevati standard prudenziali
            promuovendo lo sviluppo di metodologie comuni in questo importante ambito
            della vigilanza.
    13. L’ILAAP è soprattutto un processo interno e la responsabilità della sua
            attuazione, in modo proporzionale e credibile, resta in capo ai singoli enti. Ai
            sensi dell’articolo 86 della CRD IV, l’ILAAP deve essere proporzionato alla
            natura, all’ampiezza e alla complessità delle attività dell’ente.
    14. I principi elaborati nella presente guida costituiscono soltanto un punto di
            partenza per il dialogo di vigilanza con gli enti creditizi. Non andrebbero
            pertanto intesi come riferimenti comprensivi di tutti gli aspetti necessari per
            l’attuazione e l’impiego di un ILAAP solido, efficace e completo. È
            responsabilità degli enti assicurare che l’ILAAP rimanga completo e
            proporzionato alla natura, all’ampiezza e alla complessità delle loro attività,
            tenendo presente che la proporzionalità non va applicata in modo tale da
            compromettere l’efficacia dell’ILAAP stesso.
    6
         Regolamento (UE) n. 468/2014 della Banca centrale europea, del 16 aprile 2014, che istituisce il
         quadro di cooperazione nell’ambito del Meccanismo di vigilanza unico tra la Banca centrale europea e
         le autorità nazionali competenti e con le autorità nazionali designate (regolamento quadro sull’MVU)
         (BCE/2014/17) (GU L 141 del 14.5.2014, pag. 1).
    Guida della BCE sul processo interno di valutazione dell’adeguatezza della liquidità (ILAAP)
    Introduzione                                                                                              4

2 Principi
  Principio 1: l’organo di amministrazione è responsabile
  della solida governance dell’ILAAP
  (i)     Data l’importanza che l’ILAAP riveste per l’ente, l’organo di amministrazione
          dovrebbe approvarne tutti gli elementi fondamentali. Ci si attende che ciò trovi
          riscontro nei meccanismi di governance interna riguardanti l’organo di
          amministrazione, stabiliti conformemente alle norme nazionali e in linea con la
          legislazione dell’UE e gli orientamenti dell’ABE in materia. L’organo di
          amministrazione, l’alta dirigenza e i relativi comitati dovrebbero discutere
          l’ILAAP e sottoporlo a un esame critico in maniera efficace.
  (ii)    Ogni anno l’organo di amministrazione dovrebbe produrre una valutazione
          dell’adeguatezza della liquidità dell’ente corroborata dai risultati dell’ILAAP e da
          qualsiasi altra informazione rilevante, redigendo e sottoscrivendo una
          dichiarazione chiara e concisa, la dichiarazione sull’adeguatezza della liquidità
          (liquidity adequacy statement, LAS).
  (iii) L’organo di amministrazione, che è complessivamente responsabile
          dell’attuazione dell’ILAAP, dovrebbe approvarne il quadro di governance con
          una chiara e trasparente assegnazione delle competenze nel rispetto del
          principio di separazione delle funzioni. Il quadro di governance dovrebbe
          contemplare un chiaro approccio di revisione interna e convalida periodica
          dell’ILAAP.
  L’organo di amministrazione approva gli elementi fondamentali
  dell’ILAAP
  15. Ci si attende che l’organo di amministrazione rediga e sottoscriva la LAS e
          approvi gli elementi fondamentali dell’ILAAP, fra i quali:
          •     il quadro di governance;
          •     il quadro della documentazione interna;
          •     il perimetro dei soggetti considerati, il processo di identificazione dei rischi,
                nonché l’inventario e la tassonomia dei rischi interni, che riflettono la
                portata dei rischi rilevanti e la loro copertura con la liquidità;
          •     le metodologie di quantificazione dei rischi 7, compresi i parametri e le
                ipotesi generali per la misurazione dei rischi (ad esempio orizzonte
  7
       La presente guida non prescrive una specifica metodologia per la quantificazione dei rischi. Per
       maggiori dettagli al riguardo si rimanda alla sezione “Scelta delle metodologie di quantificazione dei
       rischi” nel principio 6.
  Guida della BCE sul processo interno di valutazione dell’adeguatezza della liquidità (ILAAP)
  Principi                                                                                                    5

               temporale, livelli di confidenza 8 e profilo per scadenza), con il supporto di
               dati affidabili e sistemi solidi di aggregazione dei dati;
       •       l’approccio impiegato per valutare l’adeguatezza della liquidità (inclusi il
               quadro di riferimento per le prove di stress e una definizione ben articolata
               di adeguatezza della liquidità);
       •       garanzia della qualità dell’ILAAP, con particolare riguardo agli input
               fondamentali della LAS (inclusi la struttura e il ruolo della convalida
               interna, il ricorso all’autovalutazione rispetto alle norme applicabili, la
               regolamentazione e le aspettative di vigilanza, i controlli per la convalida
               dei dati dell’ente, i risultati delle prove di stress, i modelli applicati ecc.).
16. L’organo di amministrazione comprende una funzione di supervisione e una
       funzione di gestione che possono essere esercitate dallo stesso organo oppure
       da due organi separati. La designazione degli elementi chiave dell’ILAAP, e
       delle rispettive funzioni incaricate della loro approvazione, dipende dalle
       disposizioni di governance interna dell’ente, interpretate dalla BCE
       conformemente alle norme nazionali e in linea con la legislazione dell’UE
       applicabile e gli orientamenti dell’ABE 9.
Revisione interna e convalida
17. L’ILAAP è oggetto di periodiche revisioni interne, che secondo le attese della
       BCE dovrebbero riguardare gli aspetti sia qualitativi sia quantitativi (ivi compresi
       ad esempio l’utilizzo dei risultati dell’ILAAP, il quadro di riferimento delle prove
       di stress, la rilevazione dei rischi e il processo di aggregazione dei dati),
       includendo commisurati processi di convalida delle metodologie interne
       adottate per la quantificazione dei rischi.
18. A fini di revisione interna l’ente dovrebbe dotarsi di politiche e processi
       adeguati. Le revisioni dovrebbero essere svolte dalle tre linee di difesa,
       costituite dai rami di attività e dalle funzioni di controllo interno indipendenti
       (gestione dei rischi, conformità alle norme e internal audit), in base ai rispettivi
       ruoli e competenze 10.
19. La BCE si attende che gli enti siano dotati di un processo definito che assicuri
       un adeguamento proattivo dell’ILAAP a qualunque cambiamento rilevante
       verificatosi, ad esempio l’ingresso in nuovi mercati, l’offerta di nuovi servizi o
8
    Come per la modellizzazione dei depositi non vincolati.
9
    Cfr. il considerando 56 e l’articolo 3, paragrafo 1, punti 7-9, della CRD IV, nonché il titolo II degli
    Orientamenti dell’ABE sulla governance interna (ABE/GL/2017/11).
10
    I rispettivi ruoli delle funzioni coinvolte sono descritti negli Orientamenti dell’ABE sulla governance
    interna (ABE/GL/2017/11).
Guida della BCE sul processo interno di valutazione dell’adeguatezza della liquidità (ILAAP)
Principi                                                                                                    6

       prodotti ovvero le variazioni della struttura del gruppo 11 o conglomerato
       finanziario.
20. I risultati e le ipotesi dell’ILAAP dovrebbero essere soggetti a una revisione
       interna adeguata, in relazione ad esempio alla pianificazione della liquidità, agli
       scenari e alla quantificazione dei rischi. Il carattere più o meno quantitativo
       oppure qualitativo che ci si attende da tale verifica dipende dalla natura
       dell’elemento valutato. La revisione dovrebbe tenere debito conto dei limiti e dei
       vincoli derivanti dalle metodologie adottate, dalle ipotesi sottostanti e dai dati
       utilizzati nella quantificazione dei rischi.
21. Lo scopo della revisione è verificare se i processi interni, le metodologie e le
       ipotesi prescelte abbiano condotto a risultati solidi (“test retrospettivi” 12) e se
       continuino a essere adeguati alla luce della situazione corrente e degli
       andamenti futuri. Ci si attende che l’esito della revisione sia valutato in maniera
       approfondita, documentato e comunicato all’alta dirigenza e all’organo di
       amministrazione. Ove siano individuate debolezze, i relativi rilievi dovrebbero
       essere corretti rapidamente tramite azioni successive efficaci.
Dichiarazione sull’adeguatezza della liquidità
22. Nella dichiarazione sull’adeguatezza della liquidità (LAS) l’organo di
       amministrazione fornisce la propria valutazione dell’adeguatezza della liquidità
       dell’ente ed espone le principali argomentazioni a sostegno, corroborate da
       informazioni che considera rilevanti, quali i risultati dell’ILAAP. La BCE ritiene
       che una LAS solida dimostri la buona conoscenza da parte dell’organo di
       amministrazione dell’adeguatezza della liquidità dell’ente e delle sue principali
       determinanti e vulnerabilità, dei più importanti input e output dell’ILAAP, dei
       parametri e processi sottostanti, nonché della coerenza dell’ILAAP con i piani
       strategici.
23. L’autorità di sottoscrivere la LAS per conto dell’organo di amministrazione
       dovrebbe essere stabilita dall’ente alla luce della normativa nazionale nonché
       dei requisiti e degli orientamenti prudenziali applicabili 13.
11
    Ai fini della presente guida il termine “ente” designa anche gruppi, conglomerati o sottogruppi, come
    applicabile ai sensi dell’articolo 109 della CRD IV.
12
    Ad esempio, il piano di finanziamento dovrebbe essere soggetto a test retrospettivi in conformità con
    gli Orientamenti dell’ABE in materia di definizioni e modelli armonizzati per i piani di finanziamento
    degli enti creditizi ai sensi della raccomandazione A4 del CERS/2012/2.
13
    Gli Orientamenti dell’ABE sull’organizzazione interna (ABE/GL/2017/11) descrivono in maggiore
    dettaglio la distribuzione dei compiti e delle competenze fra le funzioni di supervisione strategica e di
    gestione dell’organo di amministrazione.
Guida della BCE sul processo interno di valutazione dell’adeguatezza della liquidità (ILAAP)
Principi                                                                                                      7

Principio 2: l’ILAAP è parte integrante del quadro
complessivo di gestione
(i)     Ai sensi dell’articolo 86, paragrafo 1, della CRD IV, l’ente dovrebbe disporre di
        strategie, politiche, processi e sistemi solidi per identificare, misurare, gestire e
        monitorare il rischio di liquidità su una serie adeguata di orizzonti temporali,
        anche infragiornalieri, al fine di assicurare che esso mantenga riserve di
        liquidità adeguate 14.
(ii)    Oltre a un quadro quantitativo idoneo per la valutazione dell’adeguatezza della
        liquidità, è necessario che un quadro qualitativo ne assicuri la gestione attiva.
        Ciò include fra l’altro il monitoraggio delle metriche dell’adeguatezza della
        liquidità mirato a individuare e valutare tempestivamente i rischi potenziali su
        diversi orizzonti temporali, anche infragiornalieri, traendo conclusioni pratiche e
        avviando misure di prevenzione affinché le riserve di liquidità interne e
        regolamentari siano sempre adeguate.
(iii) Gli aspetti quantitativi e qualitativi dell’ILAAP dovrebbero essere coerenti tra
        loro, con la strategia imprenditoriale e con la propensione al rischio dell’ente.
        L’ILAAP andrebbe integrato nei processi operativi, decisionali e di gestione dei
        rischi dell’ente. L’ILAAP dovrebbe essere coerente e integrato a livello di
        gruppo.
(iv) Ci si attende che gli enti mantengano una solida ed efficace architettura
        complessiva dell’ILAAP e che documentino l’interazione fra gli elementi
        dell’ILAAP e l’integrazione dello stesso nel quadro complessivo di gestione
        dell’ente.
(v)     L’ILAAP dovrebbe sostenere il processo decisionale strategico e, al tempo
        stesso, mirare ad assicurare sul piano operativo che l’ente mantenga un livello
        di liquidità adeguato nel continuo, favorendo così un’appropriata relazione tra
        rischi e benefici. Tutti i metodi e i processi applicati dall’ente per orientare
        l’adeguatezza della liquidità, nell’ambito del processo di gestione operativa o
        strategica di quest’ultima, dovrebbero essere approvati, rivisti con attenzione e
        opportunamente inclusi nell’ILAAP e nella relativa documentazione.
L’ILAAP quale parte integrante del quadro di gestione dell’ente
24. Al fine di valutare e mantenere un livello di liquidità adeguato a coprire i rischi di
        un ente 15, i processi e le disposizioni interne dovrebbero far sì che l’analisi
        quantitativa dei rischi, riflessa nell’ILAAP, confluisca in tutte le decisioni e le
        attività imprenditoriali rilevanti.
14
     Cfr. il principio 5 per una descrizione delle riserve di liquidità interne e delle fonti stabili di finanziamento
     interne.
15
     Le aspettative generali riguardo alla parte quantitativa dell’ILAAP sono introdotte nel principio 3.
Guida della BCE sul processo interno di valutazione dell’adeguatezza della liquidità (ILAAP)
Principi                                                                                                             8

25. Questo obiettivo può essere raggiunto, ad esempio, utilizzando l’ILAAP per il
       processo di pianificazione strategica a livello di gruppo, monitorando gli
       indicatori dell’adeguatezza della liquidità per individuare e valutare
       tempestivamente i rischi potenziali, pervenendo a conclusioni pratiche e
       avviando misure di prevenzione, stabilendo l’allocazione della liquidità e
       assicurando la continua efficacia del quadro di riferimento per la
       determinazione della propensione al rischio (risk appetite framework, RAF).
26. Gli indicatori di performance corretti per il rischio basati sull’ILAAP 16 dovrebbero
       essere utilizzati nel processo decisionale e, ad esempio, nella determinazione
       della remunerazione variabile e nelle discussioni riguardanti l’operatività e i
       rischi a tutti i livelli dell’ente, comprese fra l’altro le riunioni dei comitati di
       gestione delle attività e delle passività, dei comitati per il rischio e dell’organo di
       amministrazione.
L’architettura complessiva dell’ILAAP
27. L’organo di amministrazione è responsabile del mantenimento di un’architettura
       complessiva dell’ILAAP solida ed efficace, assicurando che i diversi elementi
       dell’ILAAP interagiscano in modo organico e che l’ILAAP sia parte integrante
       del quadro complessivo di gestione dell’ente. Quest’ultimo dovrebbe avere una
       visione chiara di come tali elementi siano coerentemente integrati in un
       processo complessivo efficace che consenta di preservare nel continuo
       l’adeguatezza della liquidità.
28. A tal fine, ci si attende che l’ente includa nella propria documentazione
       sull’ILAAP una descrizione della sua architettura complessiva, compresa una
       sintesi degli elementi fondamentali dell’ILAAP e di come questi interagiscano
       fra loro, spiegando le modalità di integrazione dell’ILAAP nel funzionamento
       dell’ente e come i suoi risultati siano utilizzati all’interno dell’ente. La
       descrizione dell’architettura dovrebbe illustrare la struttura generale dell’ILAAP,
       come i suoi risultati siano utilizzati nel processo decisionale e
       l’interconnessione, ad esempio, fra le strategie aziendali e di rischio, i piani di
       finanziamento, i processi di individuazione dei rischi, la dichiarazione sulla
       propensione al rischio, i sistemi di limiti, le metodologie per la quantificazione
       dei rischi, il programma delle prove di stress e la reportistica gestionale.
Reportistica gestionale
29. L’ILAAP è un processo continuo. L’ente dovrebbe incorporare con adeguata
       frequenza i risultati dell’ILAAP (ad esempio il modo in cui evolvono rischi
       rilevanti, indicatori principali ecc.) nella reportistica interna destinata ai diversi
16
    Esempi di tali indicatori sono reperibili negli Orientamenti dell’ABE su sane politiche di remunerazione
    ai sensi dell’articolo 74, paragrafo 3, e dell’articolo 75, paragrafo 2, della direttiva 2013/36/UE e
    sull’informativa ai sensi dell’articolo 450 del regolamento (UE) n. 575/2013 (ABE/GL/2015/22).
Guida della BCE sul processo interno di valutazione dell’adeguatezza della liquidità (ILAAP)
Principi                                                                                                     9

      livelli dirigenziali. Ci si attende che la periodicità della reportistica diretta
      all’organo di amministrazione sia almeno trimestrale; tuttavia, se richiesto dalle
      dimensioni, dalla complessità, dal modello imprenditoriale e dalle tipologie di
      rischio dell’ente, potrebbe dover essere maggiore per assicurare il tempestivo
      intervento della dirigenza, considerati i cambiamenti potenzialmente rapidi della
      situazione di liquidità e finanziamento e l’impatto immediato che una posizione
      di liquidità non adeguata potrebbe esercitare sulla continuità dell’ente.
L’ILAAP e il quadro di riferimento per la determinazione della
propensione al rischio 17
30. Il RAF dell’ente dovrebbe formalizzare l’interazione fra lo stesso RAF e gli altri
      processi strategici, quali l’ICAAP, l’ILAAP, il piano di risanamento e la politica di
      remunerazione, in linea con la Nota dell’MVU sulla governance e sulla
      propensione al rischio. Un RAF ben sviluppato, articolato tramite la
      dichiarazione sulla propensione al rischio, dovrebbe essere strettamente
      interconnesso all’ILAAP e cardine di una sana gestione dei rischi e della
      liquidità.
31. Nella dichiarazione sulla propensione al rischio l’ente dovrebbe definire sia una
      visione chiara e univoca sui rischi sia le misure previste riguardo a questi ultimi
      in linea con la strategia aziendale. In particolare, la dichiarazione dovrebbe
      illustrare le motivazioni che giustificano l’assunzione o meno di certe tipologie di
      rischio, prodotti o regioni. L’ente inoltre dovrebbe ampliare il monitoraggio dei
      rischi di liquidità a metriche diverse da quelle regolamentari e selezionare un
      insieme diversificato di metriche commisurato al proprio modello imprenditoriale
      e profilo di rischio.
32. Il profilo di rischio complessivo dell’ente dovrebbe in definitiva essere limitato e
      determinato dal RAF a livello di gruppo e dalla sua attuazione. Il RAF è inoltre
      un elemento critico del processo di sviluppo e attuazione della strategia
      dell’ente. Collega, in modo strutturato, i rischi assunti all’adeguatezza della
      liquidità e agli obiettivi strategici dell’ente. Nell’ambito del RAF l’ente dovrebbe
      determinare le proprie riserve gestionali e tenerne conto.
33. Ci si attende che l’ente esprima con chiarezza come l’attuazione e il
      monitoraggio della strategia e della propensione al rischio siano sostenuti
      dall’ILAAP e come ciò gli consenta efficacemente di attenersi ai limiti di rischio
      stabiliti nella dichiarazione sulla propensione al rischio. Per agevolare una
      gestione dei rischi sana ed efficace, l’ente dovrebbe ricorrere ai risultati
      dell’ILAAP nel predisporre un efficace sistema di monitoraggio e segnalazione
      dei rischi e un sistema di limiti adeguatamente granulare (comprendente efficaci
      procedure di segnalazione alla gerarchia superiore) che attribuisca limiti
17
    Ulteriori indicazioni e orientamenti sono reperibili nella Nota dell’MVU sulla governance e sulla
    propensione al rischio, BCE, giugno 2016, e in Principles for An Effective Risk Appetite Framework,
    Financial Stability Board, novembre 2013.
Guida della BCE sul processo interno di valutazione dell’adeguatezza della liquidità (ILAAP)
Principi                                                                                                10

       specifici, ad esempio, ai singoli rischi, alle sottocategorie di rischio, alle entità e
       alle aree organizzative, promuovendo la dichiarazione sulla propensione al
       rischio del gruppo.
34. Ci si attende che l’ente disponga di una politica concernente il ricorso a fonti di
       finanziamento pubbliche 18. Tali politiche dovrebbero distinguere l’utilizzo delle
       suddette fonti tra condizioni di normalità e di stress e dovrebbero essere
       espressamente considerate nella dichiarazione sulla propensione al rischio
       (tempistica e importo) nonché in quella sull’adeguatezza della liquidità.
       L’effettivo ricorso a tali fonti, e il loro potenziale utilizzo futuro, dovrebbero
       essere sottoposti a monitoraggio, che dovrebbe riguardare tutte le valute
       rilevanti. Al fine di quantificare sia la tempistica sia l’ammontare del potenziale
       ricorso futuro a tali fonti andrebbero condotte prove di stress.
Coerenza fra l’ILAAP e i piani di risanamento
35. Il piano di risanamento è volto a fornire le misure che l’ente deve adottare per
       ripristinare la propria posizione finanziaria a seguito di un deterioramento
       significativo. Poiché un livello insufficiente di liquidità rappresenta una delle
       minacce principali per la sostenibilità e la continuità economica, l’ILAAP e il
       piano di risanamento dovrebbero articolarsi come fasi diverse dello stesso
       processo di gestione dei rischi. Se l’ILAAP ha lo scopo di mantenere la
       continuità operativa dell’ente (in base alla strategia e al modello imprenditoriale
       prescelto), i piani di risanamento stabiliscono le misure (comprese quelle
       straordinarie) tese a ripristinare la sua posizione finanziaria a seguito di un
       deterioramento significativo.
36. L’ente dovrebbe pertanto assicurare coerenza e omogeneità tra l’ILAAP, da un
       lato, e il piano e i meccanismi di risanamento dall’altro (ad esempio soglie per i
       segnali preliminari di allerta, indicatori di risanamento, procedure di
       segnalazione alla gerarchia superiore e possibili interventi di gestione 19).
       Inoltre, gli eventuali interventi di gestione dell’ILAAP con impatto rilevante
       dovrebbero essere riflessi tempestivamente nel piano di risanamento, e
       viceversa, al fine di assicurare che le informazioni e i processi inclusi nei relativi
       documenti siano coerenti e aggiornati.
18
    Gli Orientamenti dell’ABE in materia di definizioni e modelli armonizzati per i piani di finanziamento
    degli enti creditizi ai sensi della raccomandazione A4 del CERS/2012/2 (ABE/GL/2014/04) definiscono
    le “fonti di finanziamento dal settore pubblico” come quelle che sono “fornite direttamente o
    indirettamente dal settore pubblico. Questo include programmi di finanziamento tramite PcT a medio e
    a lungo termine, programmi di garanzia del credito, nonché programmi di garanzia del credito a
    supporto dell’economia reale.” (ad esempio le operazioni di rifinanziamento a più lungo termine della
    BCE o ORLT).
19
    Tuttavia, in caso di discrepanze nei principi alla base dell’ILAAP e del piano di risanamento, gli
    interventi di gestione previsti possono differire.
Guida della BCE sul processo interno di valutazione dell’adeguatezza della liquidità (ILAAP)
Principi                                                                                                   11

Coerenza e omogeneità all’interno dei gruppi
37. L’ILAAP dovrebbe assicurare l’adeguatezza della liquidità ai pertinenti livelli di
      consolidamento e per le entità del gruppo ove applicabile, come richiesto
      dall’articolo 109 della CRD IV. Per poter efficacemente valutare e mantenere
      l’adeguatezza della liquidità nelle varie entità, le strategie, i processi di gestione
      dei rischi, il processo decisionale e le metodologie e le ipotesi applicate nella
      quantificazione della liquidità e del finanziamento devono essere omogenei
      all’interno del perimetro considerato.
38. Ove le disposizioni o gli orientamenti nazionali in materia di ILAAP differiscano
      per determinate entità o sottogruppi, la loro attuazione a tali livelli del gruppo o
      del sottogruppo potrebbe richiedere approcci in certa misura divergenti.
      Tuttavia, gli enti dovrebbero assicurare che tali approcci non interferiscano con
      l’efficacia e la coerenza dell’ILAAP a ogni livello pertinente, con particolare
      riguardo al livello di gruppo.
39. In caso di operazioni transfrontaliere in cui vi siano differenze nei requisiti locali
      (di gestione dei rischi) di liquidità, ci si attende che l’ILAAP, al più alto livello di
      consolidamento, chiarisca quali differenze regolamentari a livello locale sono
      rilevanti. In genere, ci si attende che tali differenze regolamentari riguardino
      soltanto i dettagli dell’attuazione, come ad esempio i parametri delle prove di
      stress, l’approvazione e la reportistica, e non compromettano la coerenza
      dell’impostazione generale dell’ILAAP. L’ente dovrebbe valutare anche gli
      impedimenti alla trasferibilità della liquidità in maniera prudente e conservativa
      e tenerne conto nell’ILAAP.
Esempio 2.1
Misurazione della performance corretta per il rischio
Per tutte le attività rilevanti svolte (in bilancio e fuori bilancio) la banca tiene conto dei
costi, dei benefici e dei rischi concernenti la liquidità nella determinazione interna dei
prezzi, nella determinazione dei prezzi di trasferimento dei fondi, nella misurazione
dei risultati e nell’approvazione di nuovi prodotti, allineando in tal modo gli incentivi
all’assunzione di rischi delle singole linee di business con l’esposizione al rischio di
liquidità che le varie attività svolte generano per l’ente nel suo complesso.
Ciò dovrebbe essere favorito dall’attuazione di una solida architettura e un valido
quadro per la governance dell’ILAAP, come descritto nel principio 1.
Esempio 2.2
Coerenza fra l’ILAAP e il piano di risanamento
Per assicurare la piena omogeneità fra i dispositivi di risanamento e quelli
dell’ILAAP, ci si attende che gli enti definiscano coerentemente lo spettro degli effetti
potenziali sulla liquidità e degli interventi gestionali corrispondenti nell’ambito
dell’ILAAP e dei piani di risanamento. Pertanto, più nello specifico, ci si attende ad
Guida della BCE sul processo interno di valutazione dell’adeguatezza della liquidità (ILAAP)
Principi                                                                                     12

esempio che gli indicatori della liquidità utilizzati nel piano di risanamento per
individuare i deterioramenti significativi reali o potenziali della quantità e della qualità
della liquidità in situazioni di continuità operativa siano coerentemente considerati
nell’ILAAP. Più in particolare, in circostanze normali, i livelli della liquidità dovrebbero
essere gestiti tramite l’ILAAP in modo tale da mantenere un margine di prudenza
superiore rispetto alle soglie degli indicatori della liquidità 20 del piano di risanamento.
Analogamente, anche gli interventi gestionali nell’ambito dell’ILAAP e del piano di
risanamento dovrebbero essere coerenti: l’ipotesi da parte dell’ente di interventi
analoghi nel piano di risanamento e nell’ILAAP potrebbe portare alla sovrastima
dell’efficacia delle opzioni di risanamento ai fini del calcolo della capacità di
risanamento complessiva nel caso in cui alcune di queste siano già state impiegate
nell’ILAAP. Pertanto, al fine di evitare sovrapposizioni tra le opzioni di risanamento e
gli interventi gestionali dell’ILAAP, con il rischio del “doppio conteggio”, agli interventi
gestionali rilevanti adottati nell’ambito dell’ILAAP dovrebbe corrispondere la
tempestiva rivalutazione della fattibilità e dell’efficacia delle opzioni previste dal piano
di risanamento 21.
Ad esempio, la capacità di un ente di reperire finanziamento in una situazione di
risanamento può essere gravemente compromessa se l’ente ha già raccolto fondi in
base all’ILAAP in una situazione non prevista dal piano di risanamento. Ciò potrebbe
avere un impatto sulle tipologie e sul volume del finanziamento aggiuntivo che
potrebbe essere reperito nonché sulle caratteristiche delle condizioni di emissione.
Un ulteriore legame tra l’ILAAP e il piano di risanamento è rappresentato dalle prove
inverse di stress. Gli enti dovrebbero ricorrere a tale strumento nell’ambito del
proprio ILAAP per valutare gli scenari suscettibili di determinare una situazione che
comprometterebbe la loro capacità di operare secondo il modello imprenditoriale
prescelto (e dunque gli obiettivi del proprio ILAAP). Nel contesto del piano di
risanamento “le prove inverse di stress dovrebbero essere considerate un punto di
partenza per lo sviluppo di soli scenari di dissesto imminente (“near-default”), nel
senso che determinerebbero la non sostenibilità del modello operativo di un ente o di
un gruppo, a meno che non siano efficacemente attuate azioni di risanamento.” 22
Inoltre, sia nell’ILAAP sia nel piano di risanamento gli scenari dovrebbero basarsi
sugli eventi di particolare rilevanza per gli enti e cogliere le loro principali
vulnerabilità.
20
     Cfr. per maggiori dettagli gli Orientamenti dell’ABE sull’elenco minimo degli indicatori qualitativi e
     quantitativi dei piani di risanamento (ABE/GL/2015/02).
21
     Cfr. anche per maggiori informazioni Report on recovery plans, BCE, luglio 2018.
22
     Cfr. il paragrafo 11 degli Orientamenti dell’ABE sulla serie di scenari da utilizzare nei piani di
     risanamento (ABE/GL/2014/06).
Guida della BCE sul processo interno di valutazione dell’adeguatezza della liquidità (ILAAP)
Principi                                                                                                    13

Principio 3: l’ILAAP fornisce un contributo fondamentale
alla continuità dell’ente assicurandone l’adeguatezza
della liquidità da prospettive diverse
(i)   L’ILAAP riveste un ruolo cruciale nel preservare la continuità dell’ente
      assicurandone un’adeguata posizione di liquidità e di finanziamento. Al fine di
      garantire tale contributo alla propria continuità, l’ente dovrebbe adottare un
      ILAAP proporzionato, prudente e conservativo che integri le due prospettive
      interne complementari.
(ii)  L’ente dovrebbe attuare una prospettiva economica, in base alla quale esso
      dovrebbe individuare e quantificare tutti i rischi rilevanti suscettibili di influire
      negativamente sulla propria posizione di liquidità interna.
(iii) Nella prospettiva economica, l’ente dovrebbe assicurare che tutti i rischi in
      grado di influire sulla posizione di liquidità siano adeguatamente coperti con
      liquidità interna in linea con il concetto interno di adeguatezza della liquidità.
      Questo implica la valutazione di uno scenario di base credibile e di adeguati
      scenari avversi specifici per l’ente, come riflesso nella pianificazione pluriennale
      della liquidità e del finanziamento e in linea con gli obiettivi generali di
      pianificazione dell’ente.
(iv) L’ente dovrebbe attuare una prospettiva normativa che rappresenti una
      valutazione della propria capacità di soddisfare tutte le richieste e tutti i requisiti
      regolamentari e di vigilanza in materia di liquidità, nonché di far fronte ad altri
      vincoli finanziari esterni, su base continuativa nel medio termine.
(v)   L’ente dovrebbe dotarsi di un piano formale di emergenza di liquidità (liquidity
      contingency plan, LCP) che definisca in modo chiaro le misure volte a
      fronteggiare le difficoltà di liquidità in situazioni di stress. L’LCP dovrebbe
      ovviare ai rischi individuati nell’ILAAP dell’ente e stabilire il nesso con il piano di
      risanamento.
Obiettivo: contribuire alla continuità dell’ente
40. L’obiettivo dell’ILAAP è contribuire alla continuità dell’ente dalla prospettiva
      della liquidità assicurando che disponga di liquidità sufficiente ad adempiere
      alle proprie obbligazioni alla scadenza, sostenere i propri rischi e perseguire
      una strategia sostenibile, anche durante un prolungato periodo di andamenti
      sfavorevoli. L’ente dovrebbe far sì che l’obiettivo della continuità sia riflesso nel
      RAF (come precisato nel principio 2) e utilizzare il quadro dell’ILAAP per
      riesaminare la propensione al rischio e le soglie di tolleranza nell’ambito dei
      propri vincoli di liquidità complessivi, considerati il profilo di rischio e le
      vulnerabilità.
Guida della BCE sul processo interno di valutazione dell’adeguatezza della liquidità (ILAAP)
Principi                                                                                     14

41. Ci si attende che, entro tali vincoli di liquidità, l’ente valuti e definisca 23 riserve
         gestionali superiori ai requisiti minimi regolamentari e di vigilanza 24 e al
         fabbisogno di liquidità interno in modo tale da consentirgli di perseguire la
         propria strategia in modo duraturo. Riguardo alla costituzione di sufficienti
         riserve gestionali nel breve periodo, l’ente dovrebbe tenere conto, ad esempio,
         delle aspettative dei mercati, degli investitori e delle controparti, nonché della
         correlazione tra modello imprenditoriale e capacità dell’ente di corrispondere
         incentivi, dividendi e pagamenti su strumenti di capitale aggiuntivo di classe 1
         (Additional Tier 1, AT1). Oltre a tali vincoli esterni, le riserve gestionali
         dovrebbero, ad esempio, fornire un margine per le incertezze circa le proiezioni
         sui coefficienti di liquidità, e circa le eventuali oscillazioni di tali coefficienti, per
         riflettere la propensione al rischio dell’ente e consentire una certa flessibilità
         nelle decisioni imprenditoriali.
Figura 1
L’ILAAP contribuisce alla continuità dell’ente
  Contesto economico
                                                                Capitale
                                                               adeguato
                                                                (ICAAP)
  Strategia aziendale                              CONTINUITÀ DELL’ENTE                     Posizione concorrenziale
                                                                Liquidità
                                                               adeguata
                                                                 (ILAAP)
Le cifre e le dimensioni vanno considerate solo a fini illustrativi.
Prospettiva economica interna
42. Ci si attende che l’ente gestisca l’adeguatezza della liquidità dalla prospettiva
         economica assicurando l’idonea copertura dei rischi e dei deflussi attesi tramite
         la liquidità interna tenendo conto delle aspettative del principio 5. L’adeguatezza
23
      In questa guida le riserve gestionali non si riferiscono alla liquidità disponibile (“margine”), ma riflettono
      la visione dell’ente sulla liquidità necessaria per seguire il proprio modello imprenditoriale su base
      durevole.
24
      Il concetto di riserva gestionale non prevede di fatto nuovi coefficienti di liquidità obbligatori al di sopra
      dei requisiti minimi vigenti. In genere ci si attende che le riserve gestionali siano superiori a zero, ma in
      teoria un ente può anche riuscire ad argomentare che, a seconda dello scenario analizzato, una riserva
      gestionale pari a zero gli consentirebbe comunque di seguire il proprio modello imprenditoriale su base
      durevole.
Guida della BCE sul processo interno di valutazione dell’adeguatezza della liquidità (ILAAP)
Principi                                                                                                          15

      economica della liquidità richiede che la liquidità interna dell’ente sia sufficiente
      a coprire i suoi rischi e i deflussi attesi e a sostenere la sua strategia nel tempo.
      In questa prospettiva, la valutazione dell’ente dovrebbe estendersi a tutto
      l’insieme dei rischi suscettibili di esercitare un impatto rilevante sulla posizione
      di liquidità, tenuto conto dei flussi di cassa e del valore, in termini di liquidità,
      applicabile alle attività liquide. Ci si attende che l’ente gestisca e valuti
      adeguatamente i rischi economici nel programma delle prove di stress e nel
      monitoraggio dell’adeguatezza della liquidità.
43. Tenendo presente il principio di proporzionalità, l’ente dovrebbe ricorrere ai
      propri processi e alle proprie metodologie per individuare e quantificare i
      deflussi attesi e inattesi a cui potrebbe essere soggetto nonché destinarvi
      liquidità interna. Ci si attende che l’ente esegua una quantificazione puntuale
      dei rischi insiti nella situazione corrente alla data di riferimento. Questa
      dovrebbe essere integrata da una valutazione prospettica dell’adeguatezza
      della liquidità nel medio periodo che tenga conto degli sviluppi futuri, quali i
      mutamenti del contesto esterno. Gli enti dovrebbero considerare almeno tre
      anni per la posizione di finanziamento e un orizzonte temporale adeguato per la
      posizione di liquidità.
44. A tal fine, oltre a valutare in uno scenario di base la liquidità disponibile rispetto
      al relativo fabbisogno per l’operatività corrente e rispetto alla pianificazione del
      finanziamento, l’ente dovrebbe considerare anche scenari avversi 25. Se
      pertinente, le ipotesi adottate dovrebbero essere coerenti con il piano di
      risanamento.
45. Ci si attende che l’ente utilizzi i risultati e le metriche della valutazione
      dell’adeguatezza economica della liquidità nella gestione strategica e operativa,
      nella revisione della propensione al rischio nell’ambito dell’interazione con la
      clientela (sospendendo nuove operazioni, imponendo il rimborso alla data
      contrattuale senza concedere rifinanziamenti ecc.) e con i mercati (vendite
      forzate e altre operazioni che, se eseguite, influiscono sulla percezione dei
      mercati) e nel riesame delle strategie aziendali. In aggiunta a una definizione
      prudente di riserve di liquidità interne 26 e alla quantificazione dei rischi, l’ente
      dovrebbe adottare un concetto di adeguatezza economica della liquidità che gli
      consenta di preservare la sostenibilità economica e perseguire la propria
      strategia. Ciò comprende processi di gestione atti a individuare in maniera
      tempestiva la necessità di intervento per colmare le carenze di liquidità interna
      emerse e per assumere misure efficaci (ad esempio aumento delle riserve di
      liquidità, modifica del profilo dei flussi di cassa).
25
    La gravità degli scenari avversi è trattata più approfonditamente nel principio 7.
26
    Le aspettative concernenti le riserve interne di liquidità sono introdotte nel principio 5.
Guida della BCE sul processo interno di valutazione dell’adeguatezza della liquidità (ILAAP)
Principi                                                                                        16

Prospettiva normativa interna
46. La prospettiva normativa è una valutazione pluriennale della capacità dell’ente
       di soddisfare tutte le richieste e tutti i requisiti regolamentari e di vigilanza
       (quantitativi) in materia di liquidità, nonché di far fronte ad altri vincoli finanziari
       esterni, su base continuativa.
47. La prospettiva normativa dovrebbe considerare tutti gli aspetti suscettibili di
       incidere sui coefficienti regolamentari, compresi gli afflussi, i deflussi e le riserve
       di liquidità, per il periodo di pianificazione. Pertanto, sebbene i risultati siano
       espressi in metriche regolamentari, la prospettiva normativa non si limita alle
       ipotesi sottostanti il calcolo dei coefficienti di primo pilastro. Nel valutare
       l’adeguatezza della liquidità nella prospettiva normativa, invece, l’ente dovrebbe
       considerare tutte le ipotesi utilizzate nell’ambito della prospettiva economica per
       il calcolo del coefficiente di primo pilastro 27, come illustrato nell’esempio 3.1.
48. Ci si attende che l’ente mantenga un piano di liquidità e finanziamento solido e
       aggiornato che sia compatibile con le strategie, la propensione al rischio e le
       risorse di liquidità. Il piano di liquidità e finanziamento dovrebbe comprendere
       scenari di base e avversi e coprire un orizzonte prospettico di almeno tre anni 28
       per la posizione di finanziamento 29 e un orizzonte temporale adeguato per la
       posizione di liquidità. Nel formulare tali proiezioni l’ente dovrebbe considerare la
       situazione economica riflessa nella prospettiva economica. L’ente dovrebbe
       inoltre tenere conto dell’impatto degli imminenti cambiamenti agli assetti
       giuridici, regolamentari e contabili 30 e prendere una decisione informata e
       motivata su come considerarli ai fini della pianificazione della liquidità e del
       finanziamento.
49. In presenza di sviluppi avversi delle aspettative sull’operatività ordinaria, al fine
       di valutare l’evoluzione attesa delle fondamentali metriche interne nella
       prospettiva normativa ed economica, è necessario che l’ente valuti il livello di
       tali metriche in condizioni avverse rispetto a soglie interne definite nella
       dichiarazione sulla propensione al rischio. Ciò non significa che l’ente debba
       rispettare il coefficiente di copertura della liquidità (liquidity coverage ratio, LCR)
       in gravi condizioni di stress. L’ente dovrebbe, tuttavia, elaborare un concetto
       che gli permetta di mantenere la propria sostenibilità economica e perseguire la
       propria strategia, ad esempio adottando interventi concreti (modifica del profilo
       di liquidità) derivanti dalle proiezioni effettuate. Di conseguenza, ci si attende
27
    La stessa logica si applica al calcolo dei coefficienti imposti dall’autorità competente nell’ambito delle
    decisioni SREP (ad esempio il periodo di sopravvivenza minimo).
28
    È responsabilità degli enti scegliere l’orizzonte di pianificazione adeguato; tre anni costituiscono
    l’orizzonte minimo che un piano di finanziamento dettagliato dovrebbe coprire. Inoltre, nella
    pianificazione strategica gli enti dovrebbero tenere conto, in misura proporzionale, degli andamenti su
    un periodo più lungo di questo orizzonte minimo, se avranno un impatto rilevante.
29
    È inoltre possibile integrare il piano di liquidità e il piano di finanziamento in un unico documento.
30
    A seconda della probabilità e del potenziale impatto di determinati cambiamenti, l’ente può applicare un
    trattamento diverso. Ad esempio, per quanto molto improbabili, alcuni cambiamenti avrebbero un
    impatto enorme sull’ente, che dovrebbe quindi predisporre misure di emergenza. Altri mutamenti
    regolamentari più probabili dovrebbero, tuttavia, essere colti nello stesso piano di liquidità e
    finanziamento. Un esempio è rappresentato dall’applicazione del coefficiente netto di finanziamento
    stabile (net stable funding ratio, NSFR).
Guida della BCE sul processo interno di valutazione dell’adeguatezza della liquidità (ILAAP)
Principi                                                                                                      17

      altresì che l’ente tenga sotto osservazione la potenziale diminuzione dell’LCR in
      tali condizioni mettendola in relazione con la propensione al rischio, l’LCP e il
      piano di risanamento.
Interazione fra prospettiva economica e prospettiva normativa
50. La figura 2 offre un quadro di insieme degli aspetti, delle misure e dei risultati
      che dovrebbero essere presi in considerazione nella prospettiva economica e
      normativa ai fini della valutazione della posizione di liquidità e di finanziamento.
      Sebbene i calcoli delle proiezioni nella prospettiva normativa seguano
      meccanicamente le disposizioni del primo pilastro, ci si attende che l’ente
      elabori una visione interna sugli scenari utilizzati e sugli effetti di tali scenari sui
      dati delle proiezioni di primo e di secondo pilastro. Nella prospettiva economica
      l’ente dovrebbe anche selezionare gli scenari adeguati e determinare l’impatto
      sulle rispettive proiezioni. Inoltre, nella prospettiva economica, ci si attende che
      l’ente definisca ipotesi e misure adeguate per tutte le metodologie di calcolo
      relative all’offerta, alla domanda e alle eccedenze di liquidità. Le differenze nelle
      metodologie, nelle misure e nelle ipotesi impiegate possono determinare esiti
      molto diversi nelle valutazioni condotte nelle due prospettive, anche ove si
      applichi il medesimo scenario.
51. Lo stesso vale per gli interventi gestionali presi in considerazione nella
      pianificazione della liquidità e del finanziamento nelle due prospettive. Queste
      differenze possono inoltre verificarsi anche nell’ambito della stessa prospettiva,
      a seconda dello scenario valutato. La figura 2 mostra che gli stessi interventi
      gestionali possono determinare effetti significativamente diversi a seconda della
      prospettiva e dello scenario considerati. Ci si attende che l’ente tenga conto
      della propria pianificazione della liquidità e del finanziamento e assicuri la
      coerenza reciproca delle ipotesi sugli interventi di gestione nelle diverse
      prospettive.
Guida della BCE sul processo interno di valutazione dell’adeguatezza della liquidità (ILAAP)
Principi                                                                                     18

Figura 2
Effetti diversi di interventi gestionali credibili, a seconda della prospettiva e dello
scenario considerati – esempio illustrativo
                                                          Prospettiva economica interna
                                                                                                             Proiezioni
                     Proiezioni                      •   Riserve liquide, portafoglio di attività liquide,   • Periodo di
                     • Periodo di                        attività non vincolate, fonti di finanziamento        sopravvivenza...
                       sopravvivenza...                  stabili e afflussi di liquidità, sempre nella       • Disallineamento delle
                     • Disallineamento delle             prospettiva economica (offerta)                       scadenze...
                       scadenze...
                                                                                                             • Altre metriche interne...
                     • Altre metriche interne...     •   Deflussi di liquidità nella prospettiva
                                                         economica (domanda)                                 ... dati gli andamenti futuri
                     ... dati gli andamenti futuri
                                                                                                             avversi ipotizzati, dopo
                     attesi, dopo l’adozione di
                                                                                                             l’adozione di interventi
  Scenario di base                                                                                                                           Scenario avverso
                     interventi gestionali
                                                                                                             gestionali
                                                              Interventi gestionali credibili
                                                         ad esempio, aumento di attività liquide, di
                                                                   finanziamento stabile
                                                                                                             Proiezioni
                     Proiezioni
                                                                                                             • LCR...
                     • LCR...
                                                                                                             • Altri coefficienti
                     • Altri coefficienti
                                                                                                               regolamentari o di
                       regolamentari o di
                                                     •   Disponibilità di attività regolamentari molto         vigilanza...
                       vigilanza...
                                                         liquide e finanziamento stabile (offerta)
                                                                                                             ... dati gli andamenti futuri
                     ... dati gli andamenti futuri   •   Deflussi regolamentari e requisiti di               avversi ipotizzati, dopo
                     attesi, dopo l’adozione di          finanziamento stabile (domanda)                     l’adozione di interventi
                     interventi gestionali
                                                                                                             gestionali
                                                           Prospettiva normativa interna
Le cifre e le dimensioni vanno considerate solo a fini illustrativi.
52.                   Se l’ente ipotizza interventi di gestione nel piano di liquidità e finanziamento,
                     dovrebbe valutarne la fattibilità e l’effetto atteso a fronte dei rispettivi scenari e
                     operare con trasparenza riguardo all’impatto quantitativo di ciascun intervento
                     sulle proiezioni.
53. Le due prospettive dovrebbero fornirsi informazioni reciprocamente ed essere
    incorporate in tutte le attività e le decisioni imprenditoriali rilevanti, come
    descritto nel principio 2.
54. Oltre a misurare la capacità corrente di assolvere i propri obblighi in materia di
    liquidità, ci si attende che l’ente disponga di un piano chiaro e conciso su come
    agire in caso di difficoltà (inaspettate) a far fronte agli obblighi che giungono a
    scadenza. L’ILAAP dovrebbe pertanto contenere informazioni dettagliate sulle
    misure di emergenza di liquidità (sotto forma di LCP) che possono essere
    adottate, compresa una valutazione della potenziale emergenza di liquidità che
    può essere generata in situazioni di stress, dei tempi necessari per l’esecuzione
    delle misure, dei potenziali effetti negativi (su conto economico, reputazione,
    sostenibilità economica del modello imprenditoriale ecc.) e della probabilità di
    realizzare le misure in condizioni di stress. Tali misure di emergenza di liquidità
    dovrebbero essere coerenti con i rischi individuati e quantificati nell’ILAAP. Ci si
    attende che l’ente espliciti (nell’architettura del proprio ILAAP) il legame tra
    l’LCP e la parte del piano di risanamento riguardante la liquidità, nonché il
    modo in cui questi si relazionano con i rischi individuati nel continuo come
    indicato in precedenza e in situazioni di stress.
Guida della BCE sul processo interno di valutazione dell’adeguatezza della liquidità (ILAAP)
Principi                                                                                                                                     19

Esempio 3.1
La prospettiva economica fornisce informazioni alla prospettiva
normativa
Nella prospettiva economica l’ente valuta i deflussi relativi ai diversi tipi di prodotti
tramite i metodi interni.
Ad esempio, nella prospettiva economica l’ente adotta un approccio globale
all’individuazione dei depositi al dettaglio soggetti a tassi di deflusso più elevati
(“depositi al dettaglio meno stabili”) e al calcolo di questi tassi 31.
Questi risultati sono utilizzati per la stima delle riserve di liquidità nella prospettiva
economica. Inoltre tali informazioni sono impiegate per la quantificazione del tasso di
deflusso a 30 giorni nella prospettiva normativa. In tal modo l’ente si serve di tutte le
informazioni disponibili provenienti dalla prospettiva economica per il calcolo
dell’LCR.
Principio 4: tutti i rischi rilevanti sono identificati e
considerati nell’ILAAP
(i)    L’ente è responsabile di attuare un regolare processo di identificazione di tutti i
       rischi rilevanti ai quali è, o potrebbe essere esposto, nella prospettiva
       economica e in quella normativa. Tutti i rischi ritenuti rilevanti dovrebbero
       essere considerati in tutte le parti dell’ILAAP in base a una tassonomia dei
       rischi definita internamente.
(ii)   Adottando un approccio globale, che comprenda il complesso delle linee di
       attività, delle esposizioni e dei soggetti giuridici significativi, l’ente dovrebbe
       identificare con frequenza almeno annuale i rischi rilevanti, applicando la
       propria definizione interna di rilevanza. Il processo di identificazione dei rischi
       dovrebbe dar luogo a un inventario interno dei rischi esaustivo.
(iii) In presenza di partecipazioni finanziarie e non finanziarie, entità controllate e
       altri soggetti collegati, l’ente dovrebbe individuare i rischi significativi sottostanti
       ai quali è o potrebbe essere esposto e tenerne conto nell’ILAAP.
(iv) Ci si attende che l’ente detenga liquidità sufficiente a fronte di tutti i rischi
       ritenuti rilevanti o che documenti le ragioni per non detenere liquidità.
31
     In conformità dell’articolo 25, paragrafi 2 e 3, del Regolamento delegato (UE) 2015/61 della
     Commissione, del 10 ottobre 2014, che integra il Regolamento (UE) n. 575/2013 del Parlamento
     europeo e del Consiglio per quanto riguarda il requisito di copertura della liquidità per gli enti creditizi
     (GU L 11 del 17.1.2015, pag. 1).
Guida della BCE sul processo interno di valutazione dell’adeguatezza della liquidità (ILAAP)
Principi                                                                                                        20

Processo di identificazione dei rischi
55. Ci si attende che l’ente metta in atto un regolare processo di identificazione di
       tutti i rischi rilevanti e li compili in un inventario interno dei rischi esaustivo.
       Applicando la propria definizione interna di rilevanza, l’ente dovrebbe
       assicurare che l’inventario sia sempre aggiornato. Oltre agli aggiornamenti
       periodici (con frequenza almeno annuale), l’ente dovrebbe adeguare l’inventario
       qualora non riflettesse più i rischi rilevanti, ad esempio perché è stato introdotto
       un nuovo prodotto o sono state ampliate alcune linee di attività.
56. L’identificazione dei rischi dovrebbe essere esaustiva e considerare sia la
       prospettiva normativa sia quella economica. Oltre ai rischi correnti, ci si attende
       che l’ente consideri, nella propria valutazione prospettica dell’adeguatezza della
       liquidità, tutti i rischi, e tutte le concentrazioni all’interno di quei rischi e fra di
       essi 32, che possono emergere dal perseguimento delle proprie strategie o da
       mutamenti rilevanti del contesto operativo.
57. Il processo di identificazione dei rischi dovrebbe seguire un “approccio lordo”,
       cioè tralasciando le tecniche specifiche volte a mitigare i rischi sottostanti.
       L’ente dovrebbe valutare successivamente l’efficacia delle azioni di
       mitigazione 33.
58. In linea con gli Orientamenti dell’ABE sui limiti delle esposizioni verso soggetti
       del sistema bancario ombra (ABE/GL/2015/20), l’ente dovrebbe, nell’ambito
       dell’approccio all’identificazione dei rischi, individuare le proprie esposizioni a
       tali soggetti, tutti i rischi potenziali derivanti, nonché il loro eventuale impatto.
59. L’organo di amministrazione ha il compito di decidere quali tipologie di rischio
       sono da ritenere rilevanti e quali dei rischi rilevanti debbano avere copertura di
       liquidità. Occorre quindi giustificare perché un determinato rischio cui l’ente è
       esposto non sia considerato rilevante.
Inventario dei rischi
60. Nell’elaborare l’inventario interno dei rischi l’ente è responsabile di definire la
       propria tassonomia interna dei rischi e non semplicemente adottare una
       tassonomia regolamentare.
61. Ci si attende che nell’inventario dei rischi l’ente consideri i rischi sottostanti, se
       rilevanti, che scaturiscono dalle proprie partecipazioni finanziarie e non
       finanziarie, entità controllate e altri soggetti collegati (ad esempio rischio
       infragruppo, rischi reputazionali e operativi, rischi derivanti da lettere di
       patronage ecc.).
32
    Si fa riferimento alle concentrazioni intra-rischio e infra-rischi.
33
    L’“approccio lordo” illustrato in questa sede si riferisce al processo di identificazione dei rischi. Non ci si
    attende dagli enti che prescindano dalle azioni di mitigazione nel determinare la liquidità necessaria
    alla copertura dei rischi.
Guida della BCE sul processo interno di valutazione dell’adeguatezza della liquidità (ILAAP)
Principi                                                                                                       21

62. Ci si attende che l’ente, in misura proporzionale, guardi oltre i rischi derivanti
      dalle partecipazioni e individui, comprenda e quantifichi i rischi significativi
      sottostanti, per poi tenerne conto nella propria tassonomia, indipendentemente
      dal fatto che i soggetti interessati siano inclusi o meno nel perimetro
      prudenziale. La profondità dell’analisi dei rischi sottostanti dovrebbe essere
      commisurata all’attività imprenditoriale e all’approccio alla gestione dei rischi.
63. Ci si attende che l’ente consideri tutti i prodotti, clienti e contratti (indicatori) in
      ottica di scadenza e comportamentale per i diversi orizzonti temporali previsti,
      compreso l’infragiornaliero. Tali rischi possono derivare ad esempio da un
      aumento dei deflussi, da un calo degli afflussi oppure da un minore valore di
      liquidità delle attività liquide. A questo riguardo andrebbero considerate sia le
      voci di bilancio sia quelle fuori bilancio, includendo gli effetti in termini di
      emergenza di liquidità delle richieste di garanzie e di margini dovute a
      movimenti di mercato o a una riduzione del merito di credito dell’ente
      (compreso il riacquisto volontario di debito per assicurare l’accesso al mercato
      in futuro).
64. Ne costituiscono un esempio gli strumenti di finanziamento innovativi con
      opzioni call che modificano la scadenza del finanziamento (compresi fra l’altro i
      depositi rimborsabili con preavviso e i pronti contro termine); questi dovrebbero
      essere identificati e considerati quale fonte di possibile rischio di emergenza di
      liquidità. Un ulteriore esempio è dato dalle operazioni di swap con garanzie reali
      che possono influire sull’entità e sulla composizione delle consistenze di attività
      liquide; qualsiasi rischio potenziale derivante da tali operazioni dovrebbe essere
      chiaramente identificato e incluso negli indicatori di rischio.
65. In caso di attività transfrontaliere, l’ILAAP dovrebbe comprendere una
      valutazione degli impedimenti al trasferimento di liquidità tra entità giuridiche,
      paesi e valute e quantificare l’impatto di detti impedimenti sulla disponibilità di
      liquidità in tutto il gruppo.
66. L’ILAAP dovrebbe assicurare un solido processo di determinazione e
      monitoraggio delle valute considerate rilevanti per il rischio di liquidità e/o per il
      rischio di finanziamento. Ci si attende che l’ente identifichi chiaramente
      qualunque rischio rilevante, compresi quelli connessi all’operatività
      transfrontaliera, che porti alla (parziale) assunzione di rischio di liquidità o di
      finanziamento in una valuta diversa da quella delle corrispondenti riserve di
      attività liquide. Tali rischi dovrebbero essere quantificati nell’ILAAP in condizioni
      sia di normalità (posizioni di bilancio e differenze valutarie) sia di stress (valore
      di liquidità delle attività liquide in valuta estera rispetto ai deflussi netti in valuta
      estera in condizioni di stress) per ciascuna valuta considerata rilevante.
Guida della BCE sul processo interno di valutazione dell’adeguatezza della liquidità (ILAAP)
Principi                                                                                      22

Principio 5: le riserve di liquidità interne sono di qualità
elevata e chiaramente definite; le fonti stabili di
finanziamento interne sono chiaramente definite
(i)     L’ente dovrebbe definire, valutare e preservare le riserve di liquidità interne e le
        fonti interne di finanziamento stabili nella prospettiva economica. La definizione
        di riserve di liquidità interne dovrebbe essere coerente con il concetto di
        adeguatezza economica della liquidità e con la quantificazione interna dei rischi
        dell’ente 34.
(ii)    Le riserve di liquidità interne dovrebbero essere qualitativamente solide ed
        essere determinate in modo conservativo e prudente. Ci si attende che l’ente
        dimostri in maniera chiara, presupponendo la continuità operativa, come la
        liquidità interna sia disponibile per la copertura dei rischi, pur assicurando tale
        continuità.
(iii) Le fonti di finanziamento dovrebbero essere stabili al fine di assicurare la
        continuità nel più lungo termine delle attività aziendali.
Definizione delle riserve di liquidità interne
67. Ci si attende che l’ente definisca le attività e gli afflussi futuri che possono
        essere considerati disponibili ai fini della valutazione dell’adeguatezza della
        liquidità, adottando un approccio conservativo e prudente. Tale definizione
        interna dovrebbe basarsi sulla probabilità che le fonti siano utilizzate per
        ottenere liquidità in condizioni normali e di stress. Occorrerebbe elaborare una
        visione interna esplicita riguardo alla composizione desiderata delle riserve di
        attività liquide utilizzate per coprire i rischi di liquidità. In particolare, ci si attende
        che l’ente differenzi le attività con probabilità elevata di rimanere liquide in
        condizioni di stress da quelle che possono essere utilizzate solo per ottenere
        liquidità dalle banche centrali. Per entrambe le componenti andrebbero definiti
        limiti interni, con un chiaro legame tra le dimensioni desiderate delle riserve di
        attività liquide e i rischi di liquidità che potrebbero concretizzarsi nei vari
        orizzonti temporali, pari almeno a un anno.
Definizione delle fonti stabili di finanziamento interne
68. Ai fini della valutazione della sostenibilità del finanziamento, ci si attende che
        l’ente definisca le fonti di finanziamento che possono essere considerate stabili,
        adottando un approccio conservativo e prudente. A tale scopo, occorrerebbe
34
     Gli orientamenti esposti in Guidelines on Liquidity Buffers & Survival Periods del CEBS definiscono la
     riserva di liquidità interna come la liquidità in eccesso prontamente disponibile da utilizzare in situazioni
     di stress di liquidità entro un breve periodo, ossia il segmento a breve della capacità di compensazione
     in uno scenario ipotizzato di stress. La riserva inoltre dovrebbe essere determinata sulla base di tre
     dimensioni: la gravità e le caratteristiche dello scenario di stress, l’orizzonte temporale stabilito quale
     periodo di sopravvivenza e le caratteristiche delle attività ricomprese nella riserva.
Guida della BCE sul processo interno di valutazione dell’adeguatezza della liquidità (ILAAP)
Principi                                                                                                        23

        elaborare una visione interna esplicita in merito alla vischiosità dei depositi e al
        profilo (comportamentale) dei flussi di cassa, prendendo in considerazione
        ipotesi comportamentali. Ci si attende che l’ente valuti la stabilità del proprio
        profilo di finanziamento, tenendo conto della diversità (o concentrazione) delle
        fonti, dei mercati e dei prodotti, e che valuti altresì l’accesso ai mercati in termini
        di volume e prezzi tenendo conto delle attività vincolate correnti e delle loro
        variazioni attese nell’esecuzione del piano di finanziamento.
Principio 6: le metodologie di quantificazione dei rischi
nell’ambito dell’ILAAP sono adeguate, coerenti e
convalidate in maniera indipendente
(i)     L’ente è responsabile dell’attuazione di metodologie di quantificazione dei rischi
        adeguate alle proprie circostanze specifiche sia nella prospettiva economica sia
        in quella normativa. Inoltre, l’ente dovrebbe utilizzare metodologie adeguate per
        la quantificazione delle potenziali variazioni future della propria posizione di
        liquidità e finanziamento negli scenari avversi. Ci si attende che l’ente adotti un
        elevato livello di prudenza in entrambe le prospettive affinché gli eventi a bassa
        probabilità ed elevato impatto siano considerati in maniera adeguata.
(ii)    I parametri e le ipotesi fondamentali dovrebbero essere coerenti in tutto il
        gruppo e tra le diverse tipologie di rischio. Tutte le metodologie di
        quantificazione dei rischi dovrebbero essere oggetto di convalida interna
        indipendente. L’ente dovrebbe stabilire e attuare un efficace quadro di
        riferimento per la qualità dei dati.
Quantificazione dei rischi esaustiva
69. L’ILAAP dovrebbe assicurare che i rischi ai quali l’ente è/potrebbe essere
        esposto siano quantificati adeguatamente. Ci si attende che l’ente applichi
        metodologie di quantificazione dei rischi idonee alle proprie circostanze
        specifiche, ossia in linea con la propensione al rischio, le aspettative di
        mercato, il modello imprenditoriale, il profilo di rischio, le dimensioni e la
        complessità.
70. Non andrebbero esclusi dalla valutazione i rischi difficilmente quantificabili o per
        i quali non sono disponibili i dati rilevanti 35. In tal caso, l’ente dovrebbe produrre
        dati sui rischi sufficientemente prudenti tenendo in considerazione tutte le
35
     Per i rischi difficili da quantificare (ad esempio a causa di mancanza di dati o metodologie consolidate
     di quantificazione) ci si attende che l’ente definisca metodologie adeguate per la quantificazione dei
     rischi, anche tramite il ricorso al giudizio dell’esperto.
Guida della BCE sul processo interno di valutazione dell’adeguatezza della liquidità (ILAAP)
Principi                                                                                                    24

      informazioni rilevanti e assicurando adeguatezza e coerenza nella scelta delle
      metodologie di quantificazione 36.
71. Nei parametri e nelle ipotesi fondamentali rientrano, fra l’altro, i livelli di
      confidenza e le ipotesi per la definizione degli scenari.
Livello di prudenza
72. Le metodologie e le ipotesi di quantificazione dei rischi utilizzate nelle
      prospettive economica e normativa dovrebbero essere robuste,
      sufficientemente stabili, sensibili al rischio nonché abbastanza prudenti da
      quantificare i deflussi di liquidità che si verificano raramente. Le incertezze
      derivanti dalle metodologie di quantificazione dei rischi dovrebbero essere
      affrontate con maggiore prudenza.
Scelta delle metodologie di quantificazione dei rischi
73. L’ente ha la responsabilità di mettere in atto metodologie adeguate sia per la
      quantificazione dei rischi sia per la determinazione delle proiezioni. La presente
      guida non definisce di per sé alcuna aspettativa rispetto all’utilizzo o al non
      utilizzo di particolari metodologie di quantificazione; non stabilisce pertanto che,
      per quantificare i rischi a cui è o può essere esposto, l’ente debba utilizzare, ad
      esempio, le metodologie (modificate) di primo pilastro (ad esempio per tenere
      conto dei rischi di concentrazione), i risultati delle prove di stress o altre
      metodologie quali gli scenari multipli.
74. Le metodologie applicate dovrebbero essere coerenti tra loro, con la prospettiva
      considerata e con le definizioni di liquidità e finanziamento stabile. Dovrebbero
      cogliere in modo adeguato e sufficientemente prudente i rischi a cui l’ente è
      esposto, tenendo conto del principio di proporzionalità. Pertanto ci si attende,
      ad esempio, che enti più grandi o più complessi, anche in termini di rischi a cui
      sono esposti, adottino metodologie di quantificazione più sofisticate per
      l’adeguata rilevazione dei rischi.
75. Non ci si attende tuttavia che l’ente applichi metodologie che non comprende
      appieno e che quindi non utilizza internamente a fini decisionali e di gestione
      dei rischi. L’ente dovrebbe essere in grado di dimostrare l’adeguatezza delle
      metodologie rispetto alla situazione e al profilo di rischio specifici. Nel caso di
      utilizzo di modelli dei fornitori, ci si attende altresì che questi non siano applicati
      in maniera meccanicistica, ma vengano compresi appieno dall’ente e siano
      rispondenti e adeguati al suo contesto operativo e al suo profilo di rischio.
36
    La misurazione dei rischi difficili da quantificare dovrebbe essere coerente e confrontabile, per quanto
    possibile, con il complesso delle ipotesi di quantificazione. L’ente dovrebbe fare in modo che tali rischi
    siano adeguatamente considerati nei relativi processi di gestione e controllo, indipendentemente dal
    fatto che siano quantificati con modelli tradizionali o analisi di scenario oppure con altre stime.
Guida della BCE sul processo interno di valutazione dell’adeguatezza della liquidità (ILAAP)
Principi                                                                                                    25

Qualità dei dati
76. Ci si attende che l’ente ricorra a processi e meccanismi di controllo adeguati
        per garantire la qualità dei dati 37. Il quadro di riferimento per la qualità dei dati
        dovrebbe assicurare informazioni affidabili sui rischi a sostegno di un solido
        processo decisionale e includere tutti i dati pertinenti ai rischi e tutte le
        dimensioni della qualità dei dati.
Convalida indipendente
77. Le metodologie di quantificazione dei rischi dell’ILAAP dovrebbero essere
        periodicamente oggetto di convalida interna 38 indipendente, osservando in
        misura proporzionale i principi alla base dei rispettivi standard fissati per i
        modelli interni di primo pilastro e tenendo conto della rilevanza dei rischi
        quantificati nonché della complessità della metodologia di quantificazione.
78. A seconda delle dimensioni e della complessità dell’ente possono essere
        adottate varie soluzioni organizzative per assicurare l’indipendenza tra le
        funzioni di sviluppo e di convalida delle metodologie di quantificazione.
        Nondimeno, andrebbero rispettati i concetti sottostanti le varie linee di difesa,
        ossia la convalida indipendente non dovrebbe essere condotta dalla funzione di
        internal audit.
79. Ci si attende che le conclusioni complessive del processo di convalida siano
        comunicate all’alta dirigenza e all’organo di amministrazione, che siano
        utilizzate ai fini della revisione periodica e dell’aggiustamento delle metodologie
        di quantificazione e che vengano considerate nella valutazione
        dell’adeguatezza della liquidità.
Esempio 6.1
Organizzazione della convalida indipendente
Per assicurare la convalida indipendente e proporzionale delle metodologie di
quantificazione dei rischi dell’ILAAP, l’ente dovrebbe prendere in considerazione la
versione preliminare della Guida della BCE sui modelli interni – Capitolo sui temi
generali.
A seconda di natura, entità, portata e complessità dei rischi l’ente può adottare, ad
esempio, una delle seguenti strutture organizzative che assicurino l’indipendenza
della funzione di convalida dal processo di sviluppo della metodologia (ossia
37
    La qualità dei dati riguarda, ad esempio, la loro completezza, accuratezza, coerenza, tempestività,
    unicità, validità e tracciabilità. Cfr. per ulteriori informazioni il progetto di guida della BCE Guide for the
    Targeted Review of Internal Models (TRIM), febbraio 2017.
38
    “Interna” non significa che a svolgere ogni attività di convalida debba essere l’ente. Come per
    l’“internal” audit, si riferisce al fatto che l’ente è responsabile di questo processo.
Guida della BCE sul processo interno di valutazione dell’adeguatezza della liquidità (ILAAP)
Principi                                                                                                          26

progettazione, sviluppo, applicazione e monitoraggio delle metodologie di
quantificazione dei rischi):
•     presenza di due unità distinte che fanno capo a esponenti diversi dell’alta
      dirigenza;
•     presenza di due unità distinte che fanno capo allo stesso esponente dell’alta
      dirigenza;
•     separazione del personale all’interno della stessa unità.
Principio 7: lo svolgimento di prove di stress periodiche è
teso ad assicurare l’adeguatezza della liquidità in
condizioni avverse
(i)   La BCE si attende che, su base annua o con maggiore frequenza a seconda
      delle singole circostanze, l’ente svolga un esame mirato e approfondito delle
      proprie vulnerabilità tenendo conto, a livello di ente nel suo complesso, di tutti i
      rischi rilevanti che derivano dal modello imprenditoriale e dal contesto operativo
      in condizioni macroeconomiche e finanziarie di stress. Sulla scorta di questo
      esame, l’ente dovrebbe definire un programma adeguato per lo svolgimento di
      prove di stress nella prospettiva normativa ed economica.
(ii)  Nell’ambito del programma per le prove di stress, ci si attende che l’ente
      definisca gli scenari avversi da utilizzare in entrambe le prospettive, tenendo
      conto degli altri esercizi di stress che conduce. L’applicazione di ipotesi
      macroeconomiche gravi ma plausibili e la particolare attenzione alle principali
      vulnerabilità dovrebbero determinare un impatto rilevante sulla posizione di
      liquidità interna e regolamentare dell’ente. L’ente dovrebbe inoltre condurre
      prove inverse di stress in misura proporzionale.
(iii) L’ente dovrebbe monitorare e individuare nel continuo l’emergere di nuove
      minacce, vulnerabilità e mutamenti del contesto. L’obiettivo è verificare, almeno
      con frequenza trimestrale, che gli scenari delle prove di stress siano sempre
      adeguati, provvedendo eventualmente ad adattarli alle nuove circostanze.
      L’impatto degli scenari andrebbe aggiornato periodicamente, ad esempio su
      base trimestrale. In caso di modifiche rilevanti, l’ente dovrebbe valutarne i
      potenziali effetti sulla propria adeguatezza della liquidità nel corso dell’anno.
Definizione del programma delle prove di stress
80. Ci si attende che il programma delle prove di stress includa sia la prospettiva
      normativa sia la prospettiva economica. Il programma dovrebbe considerare
      diversi orizzonti temporali (compreso l’infragiornaliero) e tenere conto della
      relativa ripartizione delle valute. Nella definizione interna dell’insieme degli
      scenari di stress e delle sensibilità, l’ente dovrebbe utilizzare un’ampia gamma
Guida della BCE sul processo interno di valutazione dell’adeguatezza della liquidità (ILAAP)
Principi                                                                                     27

       di informazioni su eventi di stress storici e ipotetici. È responsabilità dell’ente
       definire scenari e sensibilità nel modo che meglio riflette la situazione specifica
       e tradurli in afflussi e deflussi e valori di liquidità applicabili alle attività liquide.
       La prospettiva normativa dovrebbe essere considerata nel programma per le
       prove di stress in modo da analizzare in vari momenti l’impatto degli eventi di
       stress sull’evoluzione delle proiezioni dei coefficienti regolamentari come l’LCR,
       in linea con il paragrafo 46.
81. Nella definizione degli scenari delle prove di stress, gli enti dovrebbero cogliere
       le proprie vulnerabilità rilevanti, tenuto conto rispettivamente del modello
       imprenditoriale, del profilo di rischio e delle condizioni esterne alle quali sono
       esposti. Le altre prove di stress condotte, ad esempio le analisi di sensibilità,
       dovrebbero informare gli scenari utilizzati evidenziando le vulnerabilità rilevanti
       dell’ente.
82. Poiché la trasferibilità della liquidità può variare considerevolmente nei periodi
       di stress rispetto a quelli di normalità, ci si attende che gli enti caratterizzati da
       operatività transfrontaliera significativa valutino la trasferibilità della liquidità
       all’interno del gruppo e ne tengano conto nel proprio programma delle prove di
       stress. Dovrebbero analizzare l’impatto e la probabilità di ulteriori impedimenti
       alla trasferibilità della liquidità in condizioni di stress, in particolare per le attività
       al di fuori dell’area dell’euro, e individuare gli interventi correttivi e le misure di
       emergenza per tale scenario.
Livello di gravità degli scenari avversi
83. Nella valutazione dello scenario di base, l’ente dovrebbe considerare gli
       andamenti che ipotizzerebbe in circostanze attese, tenendo conto della
       strategia aziendale, comprese ipotesi credibili relative ad afflussi e deflussi, al
       concretizzarsi dei rischi ecc.
84. Ci si attende che negli scenari avversi l’ente ipotizzi andamenti eccezionali ma
       plausibili con un adeguato grado di gravità in termini di impatto sulla posizione
       di liquidità. Il livello di gravità dovrebbe corrispondere a quello di andamenti che
       siano tanto gravi, ma tuttavia plausibili, dal punto di vista dell’ente quanto
       qualunque evento di stress osservabile in una situazione di crisi nei mercati, nei
       fattori o negli ambiti di maggiore rilievo per l’adeguatezza della liquidità
       dell’ente.
85. L’insieme degli scenari avversi dovrebbe considerare in maniera adeguata
       recessioni economiche, turbative dei mercati e shock finanziari gravi,
       vulnerabilità specifiche dell’ente, dipendenza dalle principali fonti di
       finanziamento nonché le loro plausibili combinazioni 39.
39
    Il numero adeguato di scenari dipende, fra l’altro, dal profilo di rischio specifico dell’ente. In genere,
    dovrebbero essere necessari vari scenari avversi per riflettere adeguatamente le diverse combinazioni
    plausibili dei rischi.
Guida della BCE sul processo interno di valutazione dell’adeguatezza della liquidità (ILAAP)
Principi                                                                                                       28

Coerenza rispetto alle principali vulnerabilità
86. In relazione alle prove di stress ci si attende che l’ente si focalizzi sulle proprie
       vulnerabilità principali per definire scenari avversi plausibili. Le prove di stress
       condotte nel quadro dell’ICAAP e dell’ILAAP dovrebbero fornirsi informazioni
       reciprocamente; ossia andrebbero prese in considerazione in entrambi i
       processi le ipotesi sottostanti, i risultati e gli interventi di gestione previsti. Ad
       esempio, se nelle prove di stress dell’ILAAP si applica un evento di stress al
       differenziale creditizio o ai rating delle attività ricomprese nella riserva di
       liquidità, l’impatto deve essere considerato anche nelle prove di stress
       dell’ICAAP e viceversa.
Prove inverse di stress
87. In aggiunta agli esercizi di stress che valutano l’impatto di determinate ipotesi
       sulla posizione di liquidità, ci si attende che l’ente conduca prove inverse di
       stress. Tali valutazioni dovrebbero avere come punto di partenza
       l’individuazione di un risultato predeterminato, quale la non sostenibilità del
       modello imprenditoriale 40.
88. Le prove inverse di stress andrebbero impiegate per verificare la completezza e
       il grado di prudenza delle ipotesi applicate nel quadro dell’ILAAP. Le prove
       inverse di stress dovrebbero essere condotte almeno una volta all’anno. A
       seconda della probabilità degli scenari risultanti, può essere necessario farvi
       fronte immediatamente adottando o preparando gli interventi di gestione
       nell’ambito dell’ILAAP, al fine di ovviare a una situazione di risanamento che si
       verificherebbe se uno o più scenari delle prove inverse di stress analizzati
       nell’ILAAP si realizzassero. Inoltre, nel contesto dell’ILAAP, le prove inverse di
       stress potrebbero essere considerate un punto di partenza per lo sviluppo degli
       scenari del piano di risanamento 41. Maggiori dettagli sono reperibili nei relativi
       orientamenti dell’ABE e del CBVB.
Esempio 7.1
Interazione fra le prove di stress in ambito ICAAP e ILAAP
Ci si attende che l’ente valuti l’impatto potenziale degli scenari rilevanti, integrando
gli effetti sul capitale e sulla liquidità nonché i potenziali effetti di retroazione, tenendo
conto in particolare delle perdite derivanti dalla liquidazione di attività o dagli
incrementi dei costi di finanziamento in periodi di stress.
40
    Cfr. gli orientamenti dell’ABE sulle prove di stress degli enti (ABE/GL/2018/04).
41
    Come indicato negli Orientamenti dell’ABE sulla serie di scenari da utilizzare nei piani di risanamento
    (ABE/GL/2014/06), dovrebbero essere impiegati scenari di prossimità al default, ovvero scenari nei
    quali si determinerebbe la non sostenibilità del modello imprenditoriale di un ente o di un gruppo, in
    assenza di efficaci interventi di risanamento.
Guida della BCE sul processo interno di valutazione dell’adeguatezza della liquidità (ILAAP)
Principi                                                                                                   29

Esempio 7.2
Prove inverse di stress
Nelle prove inverse di stress l’ente ricorre a ipotesi su deflussi di depositi e altri
fattori di rischio (ad esempio abbassamento del rating dell’ente e richieste di
riacquisto del debito) per stimare il livello dei deflussi che determinerebbe l’esaurirsi
delle proprie riserve di liquidità e delle altre fonti di finanziamento di emergenza. La
tavola seguente illustra l’esito della valutazione, indicando i tassi di deflusso per tre
diversi scenari.
                                      Scenario 1             Scenario 2                Scenario 3
 Ipotesi sul deflusso di depositi
 Al dettaglio                            49%                     7%                       10%
 Imprese                                 33%                    63%                       60%
 Istituzioni finanziarie                 62%                    91%                       94%
 Altre ipotesi (non esaustive)
 Abbassamento del rating                4 livelli              4 livelli                 4 livelli
 Riacquisto del debito                    0%                    15%                       15%
Ci si attende che l’ente determini la probabilità che si verifichino tali scenari e
l’eventuale necessità di interventi correttivi.
Esempio 7.3
Calibrazione degli scenari avversi
Gli scenari avversi tengono conto degli andamenti storici osservati nei mercati e nel
comportamento della clientela, pur non limitandosi a tali dati storici che riguardano
solo l’ente. Inoltre, la progettazione dello scenario dell’ente non si limita
all’osservazione delle serie storiche, in particolare nei casi in cui queste sono distorte
(ad esempio dal sostegno del settore pubblico). Ciò riduce l’accuratezza dei
parametri di stress stimati per i deflussi e gli afflussi, nonché degli scarti applicati al
valore stimato delle attività liquide.
Tali scenari avversi potrebbero prevedere sia una prospettiva di ordinaria operatività
(normale conduzione delle attività, possibilità limitata di afflussi dal portafoglio
prestiti, ricorso alle attività negoziabili principalmente per generare liquidità,
riacquisto del debito per assicurare l’accesso al mercato in futuro ecc.) sia scenari in
cui non è possibile evitare una profonda alterazione del modello imprenditoriale (ad
esempio l’ente cessa di generare attività, di corrispondere dividendi e incentivi,
utilizza tutte le garanzie idonee per ottenere liquidità, compreso il finanziamento
della banca centrale, non esercita le opzioni call sui propri strumenti di debito o di
capitale).
Guida della BCE sul processo interno di valutazione dell’adeguatezza della liquidità (ILAAP)
Principi                                                                                           30

3 Glossario
  Adeguatezza della liquidità
  Grado di copertura dei rischi offerto dalla liquidità dell’ente. L’obiettivo dell’ILAAP è
  preservare un livello di liquidità adeguato su base continuativa, sia nella prospettiva
  economica sia nella prospettiva normativa, contribuendo alla continuità dell’ente nel
  medio termine.
  Approccio lordo nell’identificazione dei rischi
  In base all’approccio lordo i rischi vengono anzitutto identificati senza tenere conto di
  azioni di attenuazione specificamente concepite.
  Architettura dell’ILAAP
  Diversi elementi dell’ILAAP e relative interconnessioni. L’architettura complessiva
  dell’ILAAP dovrebbe assicurare che i suoi diversi elementi interagiscano in modo
  organico e che l’ILAAP sia parte integrante del quadro complessivo di gestione
  dell’ente. Nella propria documentazione sull’ILAAP l’ente dovrebbe includere una
  descrizione di tale architettura che illustri come l’ILAAP sia integrato e come i suoi
  risultati siano utilizzati dall’ente.
  Concetto di adeguatezza economica della liquidità
  Concetto interno inteso ad assicurare, nella prospettiva economica, la capacità
  dell’ente di coprire con le proprie risorse finanziarie (liquidità interna) i rischi a cui è
  soggetto e i deflussi attesi e di preservare la propria continuità operativa nel tempo 42.
  Dichiarazione sull’adeguatezza della liquidità
  Dichiarazione formale dell’organo di amministrazione che presenta la propria
  valutazione dell’adeguatezza della liquidità dell’ente ed espone le principali
  argomentazioni a sostegno.
  Dichiarazione sulla propensione al rischio
  Dichiarazione formale in cui l’organo di amministrazione esprime il proprio parere
  sugli importi e sulle tipologie di rischio che l’ente intende assumere per realizzare i
  propri obiettivi strategici.
  Fonti di finanziamento pubbliche
  Tutte le fonti di finanziamento fornite direttamente o indirettamente dal settore
  pubblico secondo la definizione contenuta nell’allegato 1 degli Orientamenti dell’ABE
  in materia di definizioni e modelli armonizzati per i piani di finanziamento degli enti
  creditizi ai sensi della raccomandazione A4 del CERS/2012/2 (ABE/GL/2014/04).
  42
      È responsabilità degli enti stessi attuare metodologie adeguate per la quantificazione dei rischi; non vi
      è alcuna aspettativa generale che gli enti utilizzino “modelli di liquidità economici” per assicurarne
      l’adeguatezza.
  Guida della BCE sul processo interno di valutazione dell’adeguatezza della liquidità (ILAAP)
  Glossario                                                                                                  31

ILAAP
Il processo interno di valutazione dell’adeguatezza della liquidità definito dall’articolo
86 della CRD IV in base al quale le autorità competenti devono assicurare che gli
enti siano dotati di strategie, politiche, processi e sistemi solidi per identificare,
misurare, gestire e monitorare il rischio di liquidità su una serie adeguata di orizzonti
temporali, anche infragiornalieri, in modo da assicurare che gli enti mantengano
riserve di liquidità di livello adeguato.
Interventi gestionali
Interventi assunti dalla dirigenza (ad esempio ricorso alla provvista) per mantenere
la posizione di liquidità/finanziamento su livelli compatibili con la propensione al
rischio 43.
Inventario dei rischi
Elenco dei rischi individuati e delle loro caratteristiche. È il risultato del processo di
identificazione dei rischi.
Meccanismo di allocazione dei costi-benefici
Meccanismo che ripartisce costi, benefici e rischi di liquidità nell’ambito delle
strategie, delle politiche, dei processi e dei sistemi dell’ente.
Orizzonte di medio termine
Orizzonte temporale che copre il breve e il medio periodo. Dovrebbe cogliere la
posizione di liquidità almeno dell’anno successivo e la posizione di finanziamento
almeno dei tre anni successivi.
Pianificazione del finanziamento
Processo interno multidimensionale per la definizione di un piano di finanziamento
che presenta una proiezione pluriennale delle fonti di finanziamento dell’ente,
tenendo conto degli scenari di base e avversi, della strategia e dei piani operativi. La
valutazione degli scenari avversi è un elemento fondamentale della pianificazione
del finanziamento in quanto contribuisce a che gli enti continuino a operare anche in
un prolungato periodo di stress.
Piano di risanamento
Piano preparato e aggiornato da un ente a norma dell’articolo 5 della BRRD 44.
Processo di identificazione dei rischi
Regolare processo messo in atto dall’ente per individuare i rischi che sono o
potrebbero essere rilevanti per lo stesso ente.
43
    Cfr. per ulteriori indicazioni la sezione 4.8.2, interventi della dirigenza, degli orientamenti dell’ABE sulle
    prove di stress degli enti (ABE/GL/2018/04).
44
    Direttiva 2014/59/UE del Parlamento europeo e del Consiglio, del 15 maggio 2014, che istituisce un
    quadro di risanamento e risoluzione degli enti creditizi e delle imprese di investimento e che modifica la
    Direttiva 82/891/CEE del Consiglio, e le Direttive 2001/24/CE, 2002/47/CE, 2004/25/CE, 2005/56/CE,
    2007/36/CE, 2011/35/UE, 2012/30/UE e 2013/36/UE e i Regolamenti (UE) n. 1093/2010 e (UE)
    n. 648/2012, del Parlamento europeo e del Consiglio (GU L 173 del 12.6.2014, pag. 190).
Guida della BCE sul processo interno di valutazione dell’adeguatezza della liquidità (ILAAP)
Glossario                                                                                                      32

Proporzionalità
Principio di cui all’articolo 86 della CRD IV, in base al quale l’ILAAP deve essere
proporzionato alla complessità, al profilo di rischio, all’operatività dell’ente e alla
propensione al rischio definita dall’organo di amministrazione.
Prospettiva economica interna
Prospettiva dell’ILAAP in base alla quale l’ente gestisce l’adeguatezza della liquidità
assicurando che i propri rischi e deflussi attesi siano coperti in misura sufficiente
mediante la liquidità interna disponibile.
Prospettiva normativa interna
Prospettiva pluriennale dell’ILAAP in base alla quale l’ente gestisce l’adeguatezza
della liquidità assicurando che sia in grado di soddisfare tutti i requisiti normativi e le
richieste di vigilanza relativi alla liquidità e di far fronte agli altri vincoli di liquidità
interni ed esterni nel tempo.
Prova inversa di stress
Prova di stress che parte dall’individuazione di un risultato predefinito
(l’insostenibilità economica del modello imprenditoriale) per poi esplorare gli scenari
e le circostanze suscettibili di determinare quel risultato.
Quantificazione dei rischi
Processo che consiste nel quantificare i rischi individuati sviluppando e applicando le
metodologie atte a produrre dati sui rischi e a consentire un raffronto tra i rischi e la
liquidità disponibile dell’ente.
Revisione interna e convalida
La revisione interna comprende un’ampia gamma di controlli, valutazioni e rapporti
volti ad assicurare che le strategie, i processi e i modelli dell’ILAAP rimangano solidi,
esaustivi, efficaci e commisurati.
La convalida, in quanto parte della revisione interna, include i processi e le attività
tesi a valutare se le metodologie di quantificazione dei rischi e i dati sui rischi
dell’ente colgano adeguatamente gli aspetti rilevanti del rischio. In misura
proporzionale, la convalida delle metodologie di quantificazione dovrebbe essere
condotta in maniera indipendente e osservare i principi soggiacenti i rispettivi
standard definiti per i modelli interni di primo pilastro.
Rischio rilevante
Rischio al ribasso connesso alla liquidità che, in base alle definizioni interne
dell’ente, ha un impatto rilevante sul suo profilo di rischio complessivo e che pertanto
può incidere sull’adeguatezza della liquidità.
Riserva gestionale
Importo di liquidità superiore ai requisiti minimi regolamentari e di vigilanza e al
fabbisogno interno di liquidità che permette all’ente di perseguire su base durevole il
proprio modello aziendale e rimanere flessibile riguardo alle possibili opportunità
imprenditoriali, senza compromettere l’adeguatezza della liquidità.
Guida della BCE sul processo interno di valutazione dell’adeguatezza della liquidità (ILAAP)
Glossario                                                                                      33

Risultati dell’ILAAP
Ogni informazione che derivi dall’ILAAP e conferisca valore aggiunto al processo
decisionale.
Scenario avverso
Combinazione di andamenti ipotetici avversi (anche macroeconomici e finanziari
nonché gravi turbative dei mercati) di fattori interni ed esterni che si utilizza per
valutare la capacità di tenuta dell’adeguatezza della liquidità di un ente rispetto a
potenziali sviluppi avversi in un orizzonte di medio termine. Gli andamenti ipotetici di
fattori interni ed esterni andrebbero combinati in modo coerente e risultare gravi ma
plausibili dal punto di vista dell’ente, riflettendo i rischi e le vulnerabilità ritenuti le
minacce più pertinenti per l’ente.
Scenario di base
Combinazione di andamenti attesi (anche macroeconomici e finanziari) di fattori
interni ed esterni che si utilizza per valutarne l’impatto sull’adeguatezza della liquidità
di un ente. Lo scenario di base dovrebbe essere coerente con i fondamenti del piano
industriale e del bilancio di previsione dell’ente.
Sistema di limiti
Sistema gerarchico di limiti documentato, stabilito in linea con la strategia
complessiva e la propensione al rischio dell’ente per far sì che i rischi e le perdite
possano essere efficacemente arginati in linea con il concetto di adeguatezza della
liquidità. Il sistema di limiti dovrebbe fissare una demarcazione efficace per
l’assunzione dei rischi, ad esempio, per tipologie di rischio, aree funzionali, prodotti e
soggetti del gruppo.
Tassonomia dei rischi
Classificazione delle varie tipologie / dei vari fattori di rischio in base al quale l’ente
può valutare, aggregare e gestire i rischi in maniera coerente mediante un linguaggio
e una mappatura comuni degli stessi.
Tolleranza al rischio
Tipologie di rischio e rispettivi livelli ai quali l’ente non si espone intenzionalmente,
ma che accetta/tollera.
Guida della BCE sul processo interno di valutazione dell’adeguatezza della liquidità (ILAAP)
Glossario                                                                                    34

Siglario
ABE               Autorità bancaria europea
ANC               autorità nazionale competente
AT1               Additional Tier 1 (capitale aggiuntivo di classe 1)
BCE               Banca centrale europea
BRRD              Bank Recovery and Resolution Directive (direttiva sul risanamento e sulla risoluzione delle crisi nel settore bancario)
CBVB              Comitato di Basilea per la vigilanza bancaria
CERS              Comitato europeo per il rischio sistemico
CRD IV            Capital Requirements Directive (direttiva sui requisiti patrimoniali)
FSB               Financial Stability Board
ICAAP             internal capital adequacy assessment process (processo interno di valutazione dell’adeguatezza patrimoniale, ICAAP)
ILAAP             internal liquidity adequacy assessment process (processo interno di valutazione dell’adeguatezza della liquidità, ILAAP)
LAS               liquidity adequacy statement (dichiarazione sull’adeguatezza della liquidità)
LCP               liquidity contingency plan (piano di emergenza di liquidità)
LCR               liquidity coverage ratio (coefficiente di copertura della liquidità)
MVU               Meccanismo di vigilanza unico
RAF               risk appetite framework (quadro di riferimento per la determinazione della propensione al rischio)
SI                significant institution (ente significativo)
SREP              Supervisory Review and Evaluation Process (processo di revisione e valutazione prudenziale)
TRIM              Targeted Review of Internal Models (analisi mirata dei modelli interni)
© Banca centrale europea, 2018
Recapito postale                        60640 Frankfurt am Main, Germany
Telefono                                +49 69 1344 0
Internet                                www.ecb.europa.eu
Tutti i diritti riservati. È consentita la riproduzione a fini didattici e non commerciali, a condizione che venga citata la fonte.

