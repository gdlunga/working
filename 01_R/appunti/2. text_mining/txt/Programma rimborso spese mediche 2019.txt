            Coordinamenti Banca Monte dei Paschi Siena S.p.A.
      PROGRAMMA RIMBORSO SPESE MEDICHE
A margine della contrattazione svoltasi nei giorni scorsi, è stato affrontato
dalle OO.SS. con l’ Azienda il tema del Programma Rimborso Spese
Mediche che sarà valido per il 2019 per tutto il Gruppo MPS.
Viene sostanzialmente confermata l’attuale struttura del programma, con
coperture e disciplinari invariati rispetto al 2018 e con il seguimento della
Cassa Assistenza Caspie che continuerà a fare da tramite per la gestione e
la liquidazione dei rimborsi.
La principale novità consiste nel passaggio dal regime di “autoassicurazione”,
che aveva caratterizzato il piano negli ultimi anni, al regime “assicurativo”,
con polizza a copertura stipulata con la società Poste Assicura.
Tale     cambiamento      permetterà,      non    essendo     più    necessario
l’accantonamento prudenziale del 15% da restituire poi in fase di riparto, di
ricevere immediatamente la totalità delle somme dovute dal Programma
secondo i massimali e le regole contenute nel disciplinare “Spese Sanitarie”;
nessuna variazione avverrà invece per le “Cure Dentarie” che saranno
sempre liquidate a consuntivo secondo le modalità degli anni scorsi.
In attesa del documento normativo di riferimento e dell’apertura della
procedura operativa per l’anno 2019, ricordiamo il termine del 31 gennaio p.v.
per l’invio a Caspie, secondo le usuali modalità, delle richieste di rimborso a
valere sull’anno 2018.
Siena, 2 gennaio 2019
                                                  LE SEGRETERIE

