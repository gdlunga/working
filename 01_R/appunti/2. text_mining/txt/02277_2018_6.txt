Spettabile
Casaforte S.r.l.
Via Eleonora Duse, 53
00197 – Roma, Italia
via PEC casafortesrl@legalmail.it
                                                                                          Siena, 28 settembre 2018
Oggetto:       Offerta pubblica di acquisto volontaria totalitaria promossa da Banca Monte dei Paschi di
               Siena S.p.A. e avente ad oggetto titoli di classe A asset-backed e titoli di classe B asset-
               backed emessi da Casaforte S.r.l.
Egregi Signori,
si fa riferimento alla comunicazione del 27 settembre 2018, con la quale la scrivente Banca Monte dei Paschi
di Siena S.p.A., società per azioni di diritto italiano, avente sede legale in Siena, Piazza Salimbeni n. 3, numero
di iscrizione nel Registro Imprese di Siena, C.F. e P. IVA n. 00884060526, (l’“Offerente”), ha comunicato, ai
sensi e per gli effetti di cui all’articolo 102, comma 1, del D. Lgs. n. 58 del 24 febbraio 1998, come
successivamente modificato (il “TUF”) e dell’articolo 37 del regolamento di attuazione del TUF, concernente la
disciplina degli emittenti, approvato dalla CONSOB con delibera n. 11971 del 14 maggio 1999, come
successivamente modificato (il “Regolamento Emittenti”), la decisione di promuovere un’offerta pubblica di
acquisto volontaria totalitaria (l’“Offerta”), ai sensi dell’articolo 102, comma 1, del TUF, sui titoli di classe A
asset-backed (i “Titoli di Classe A”) e sui titoli di classe B asset-backed (i “Titoli di Classe B”) emessi da
Casaforte S.r.l. (“Casaforte” o l’“Emittente”).
Con la presente, si trasmette all’Emittente copia del Documento di Offerta ai fini del comunicato di cui
all’articolo 103, comma 3, del TUF e relative disposizioni del Regolamento Emittenti.
Si precisa che il Documento di Offerta sarà pubblicato al termine dell’istruttoria svolta da CONSOB ai sensi
dell’articolo 102, comma 4, del TUF.
Cordiali saluti.
Banca Monte dei Paschi di Siena S.p.A.
___________________________
Nome: Riccardo Quagliana
Qualifica: Group General Counsel
Allegati: c.s.

