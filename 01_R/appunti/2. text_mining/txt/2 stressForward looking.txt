                                      Forward looking - Coefficienti patrimoniali
                                        Scenario di stress – Ipotesi semplificata
Nel costruire uno scenario di stress semplificato per l’esercizio forward looking sull’adeguatezza
patrimoniale, faremo innanzitutto l’ipotesi di considerare solamente gli effetti dello spread Italia sulla
riserva FVOCI.
Inoltre, la stima dei livelli di stress dello spread viene basata sull’analisi della sua dinamica secondo la serie
storica dei dati giornalieri a partire dal 1-1-2016, guardando in particolare alla serie delle variazioni
percentuali, che come vedremo hanno una media sostanzialmente nulla.
Altresì verranno esclusi dal campione alcuni dati “outlier” sull’evidenza che in talune fasi lo spread ha
manifestato dinamiche repentine, evidentemente legate a fattori straordinari.
La figura seguente rappresenta la semplice serie storica dello spread dal 1-1-2016 al 17-8-2018:
Gli scostamenti percentuali giornalieri mettono in evidenza alcuni “outlier”, che in via approssimativa
individuiamo nei valori al di fuori dell’intervallo +-10%:

Sulla base della serie delle variazioni percentuali così “depurate” si hanno i seguenti valori campionari:
media = -0,012%          deviazione standard = 2,76%
Assumiamo che le variazioni giornaliere percentuali siano distribuite normalmente, con i precedenti valori
di media e dev.st, la cumulata al 90% sarebbe associata al valore 3,52% circa.
Assumendo che tali variazioni siano anche indipendenti, dati i circa 20*4,5=90 giorni dall’ultima rilevazione
al fine anno, il precedente indicatore dovrebbe essere riscalato di un fattore pari alla radice quadrata di 90,
cioè 9,487 circa, cioè 3,52%*9,487=33,4% circa.
Di seguito la serie storica dello spread con il successivo “cono” (secondo i valori suddetti) fino a fine anno:
Applicando scostamento del 33,4% al dato di riferimento (baseline) del forward looking (280 punti) si
avrebbe un livello stressato di circa 280*(1+33,4%)=370 punti.
Attesa la sensitivity di circa -3,7 mln della riserva FVOCI si avrebbe un impatto di stress per circa 340 mln
lordi.

