            Coordinamenti Banca Monte dei Paschi di Siena S.p.A.
                            COMUNICATO
Si è svolto ieri il previsto incontro relativo alla procedura sul Fondo esuberi ed
alla verifica delle misure previste dall’accordo del 24.12.2015.
L’attivazione del Fondo prevede l’uscita dei 500 colleghi al 31 marzo 2019.
Come OO.SS. abbiamo espresso all’Azienda la necessità di mettere i colleghi in
possesso dei requisiti per l’accesso al Fondo, nella condizione di effettuare una
scelta serena e consapevole, viste le forti incertezze circa le nuove norme
pensionistiche.
Abbiamo inoltre evidenziato che i risultati positivi che la banca ha conseguito
nel 2018, come per altro ribadito più volte dall’Amministratore Delegato, sono
frutto dell’impegno e dall’abnegazione dimostrati dai colleghi e che di
conseguenza i sacrifici che le Lavoratrici ed i Lavoratori di Banca MPS stanno
affrontando da sei anni non sono replicabili.
Sono state infine stabilite le modalità di prosecuzione del confronto che
riprenderà nei prossimi giorni.
Siena, 19 dicembre 2018
                                                         LE SEGRETERIE

