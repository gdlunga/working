SAS di Complesso e Gruppo MPS
   INFORMAZIONI UTILI SULLE GIORNATE
                       DI SOLIDARIETA’ 2019
Come noto l’Accordo del 31/12/2018 ha prorogato solo per l’anno 2019 la validità di
quanto previsto in tema di ASO nell’Accordo del 24/12/2015, e pertanto anche la
possibilità per ogni Collega di effettuare, secondo le proprie necessità e possibilità, oltre
alla SOLIDARIETÀ OBBLIGATORIA, anche giornate di SOLIDARIETÀ VOLONTARIA
che andranno a scalare il computo, a livello generale, della ASO obbligatorie (tranne che
per i Dirigenti).
COME FUNZIONA LA SOLIDARIETA’ VOLONTARIA? E COME E QUANDO POSSO
EFFETTUARE LA SCELTA DELLE GIORNATE DI SOLIDARIETA’ VOLONTARIA?
Per effettuare la scelta dell’eventuale adesione alla solidarietà volontaria, indicandone il
relativo numero di giornate scelte, ogni Dipendente interessato (ad esclusione dei
dirigenti) dovrà inserire in Self –Service di Paschipeople dal 23 al 30 gennaio 2019 il
numero di giorni complessivi di solidarietà (Obbligatoria + volontaria) richiesti nel
corso dell’anno, eventuali note a supporto della richiesta, e il periodo in cui si
ritiene di usufruirne. Rispetto allo scorso anno è stato tolto il limite dei 15 gg di ASO
complessive ai fini autorizzativi.
QUANTE SONO LE GIORNATE DI SOLIDARIETA’ OBBLIGATORIA DA EFFETTUARE
NEL 2019?
Quest’anno, come previsto dagli Accordi Mps, le giornate di solidarietà obbligatoria (fatte
salve eventuali riduzioni derivanti dal numero complessivo di gg solidarieta’ volontaria) al
massimo saranno 5 per i Colleghi che hanno una RAL (retribuzione annua lorda)
inferiore a 35.000€ (riferito ai full-time) e 6 per tutti gli altri.
COME SI CALCOLA LA RAL?
La retribuzione annuale lorda (conosciuta anche come RAL) s'intende la retribuzione
lorda annuale percepita dal lavoratore; indicativamente corrisponde al lordo mensile x il
numero di mensilità percepite durante l'anno. Sul cedolino paga, va preso il campo
retribuzione teorica mensile (ALTO a DX) e moltiplicato per 13 per avere in linea indicativa
la Ral; l'importo che compare sul CUD è l'imponibile fiscale, ed è diverso dalla Ral.
Ad ogni modo al momento opportuno l’azienda indicherà nell’applicativo, singolarmente ad
ogni lavoratore, (ad esempio per i colleghi/e part time va rapportata la retribuzione come
fossero a full-time ed effettuata dunque la relativa proporzione sul 100% dello stipendio) le
relative giornate di solidarietà che ne derivano.

COSA SUCCEDE DOPO LA SCELTA COMPLESSIVA DELLE ASO VOLONTARIE?
Dopo la chiusura della “finestra” VOLONTARIA, ci incontreremo di nuovo con l’Azienda
(indicativamente verso il 12 febbraio 2019) per verificare il numero complessivo di giornate
di ASO volontarie richieste dai Colleghi e per esaminare la possibilità di diminuire le
ASO obbligatorie spettanti per ciascun lavoratore (“fatta eccezione per coloro che
fruiranno della sospensione volontaria” - cfr. Accordo 24/12/2015 – ed ad esclusione dei
Dirigenti).
Dal 31 gennaio al 12 febbraio 2019, verranno effettuate ulteriori attività a cura della
gestione del Personale per la "conferma" della concedibilità.
Sarà quindi possibile passare al secondo “step” dell’iter procedurale - in Gerip -, dal
prossimo 13 febbraio al 27 febbraio, con la pianificazione complessiva e definitiva dei
giorni di assenza per il 2019 e quindi anche delle giornate di solidarietà ed eventuali
decurtazioni.
E’ POSSIBILE DECURTARE LE GIORNATE DI SOLIDARIETA’ E COME?
SI.
A partire dal 13 al 27 febbraio sarà possibile segnalare oltre alla pianificazione
complessiva dei giorni di assenza per il 2019 anche la segnalazione dell’eventuale
decurtazione delle ASO. Infatti, per fruire delle giornate di solidarietà, nell’ottica di tenere in
adeguata considerazione le diverse esigenze di tutti i Lavoratori ed attutire l’impatto dei
sacrifici da sostenere, sono state stabilite nell’Accordo alcune opzioni aggiuntive a scelta
(anno per anno) di ciascun Dipendente. Tali opzioni possono essere utilizzate anche
contemporaneamente, e comunque fino a decurtazione totale delle ASO:
- decurtazione con giorni di ferie arretrate;
- decurtazione con banca ore arretrata;
- utilizzo del buono pasto (controvalore nominale): si potrà utilizzare il controvalore
mensile dei buoni pasto, anche di più mesi, fino a tutto l’importo annuale.
A questo punto l’Azienda farà il calcolo preciso (diversificato per ogni inquadramento) di
quanti buoni pasto ogni Collega dovrebbe utilizzare per decurtare le proprie giornate di
solidarietà, e renderà disponibile a ciascuno la propria situazione all’interno del Self Service.
Si precisa altresì che per i Dirigenti le giornate di ferie utilizzabili a decurtazione delle
giornate di sospensione obbligatoria sono esclusivamente quelle maturate e non godute
antecedentemente al periodo in cui sono stati autorizzati dalla Banca a gestire
autonomamente la fruizione del periodo feriale (cd zainetto).
QUANTO COPRE IL FONDO DI SOSTEGNO AL REDDITO?
Ricordiamo che il fondo di sostegno al reddito parte ordinaria è intervenuto a copertura
delle giornate di solidarietà e dei contributi previdenziali del periodo 2013/2015 fino alla
concorrenza globale del plafond (41 mln di euro circa) di spettanza accumulato da Mps
negli anni scorsi. Esaurito completamente il plafond nel corso del 2015, non ci sara’ al
momento possibilità di ristorno del fondo per le ASO 2019. Come noto le risorse del Fsr si
stanno re-implementando da parte di aziende e lavoratori dalla metà del 2015 e quindi

verosimilmente si potranno utilizzare negli anni a venire non appena accumulata una
quantità congrua.
COME IMPATTANO DUNQUE LE ASO SU BUSTA PAGA /CONTRIBUTI INPS/TFR
FERIE ETC?
Come per tutte le assenze “non retribuite”, anche per le ASO non spetta il versamento dei
contributi ai fini pensionistici, mentre non vi è alcun impatto sullo spostamento della
“finestra” di pensione se almeno in un giorno a settimana è prevista la retribuzione (in
sostanza, si possono effettuare al massimo 4 giorni di ASO consecutivi all’interno di
una stessa settimana, senza alcun limite mensile/annuale); invece il calcolo della
pensione futura terrà conto, con una infinitesimale differenza, del mancato pagamento
dei contributi inps; per quanto riguarda il TFR maturando e la contribuzione al FPC, questi
vengono decurtati proporzionalmente; relativamente ai giorni di ferie, viene decurtato 1/12
del plafond annuale individuale per ogni mese intero di assenza non retribuita.
E’ POSSIBILE EFFETTUARE GIORNI DI ASO GIA’ DAL MESE DI GENNAIO
/FEBBRAIO?
SI.
Qualora si presenti la necessità di effettuare giorni di ASO già dal mese di
gennaio/febbraio, è possibile farne segnalazione attraverso il sistema apposito di
presenze/assenze, già predisposto a tale scopo.
RIEPILOGO OPERATIVO :
-scelta eventuale gg solidarietà volontaria dal 23-30 gennaio 2019
-calcolo complessivo ASO volontaria (31/1-12/2) e ricalcolo eventuale ASO obbligatoria
(12 febbraio circa)
-max 5/6 giornate di solidarietà obbligatoria all’anno
-da pianificare dal 13 al 27 febbraio
-possibilità di decurtare dal 13/2 tutte le giornate di solidarietà obbligatorie con giorni di
ferie arretrate, banca ore residua, utilizzo del buono pasto.
-controllo e approvazione della pianificazione delle assenze della propria Unità
Organizzativa dal 28 al 06 marzo 2019 (per le unità operative con Organico sino a 6
risorse); dal 28 febbraio al 14 marzo 2019 (per le unità operative con Organico maggiore
di 6 risorse).
La scelta ha carattere individuale.
IN CHE GIORNI NON DEVO PIANIFICARE LE GIORNATE DI SOLIDARIETA’?
Non segnalare le giornate di solidarieta’ nelle giornate di maturazione delle festivita’
soppresse onde evitare la perdita della stessa:
MARTEDI 19/3/2019 SAN GIUSEPPE
GIOVEDI 30/5/2019 ASCENSIONE
GIOVEDI 20/6/2019 CORPUS DOMINI
LUNEDI 4/11/2019 UNITA’ NAZIONALE

         SOLIDARIETA’ E LUNGHE ASSENZE
In ordine alla GESTIONE DELLE GIORNATE DI SOLIDARIETÀ’, IN PRESENZA DI
LUNGHI PERIODI DI ASSENZE DAL LAVORO per varie cause (maternità, malattie,
aspettative), abbiamo definito con l’azienda ,come gli scorsi anni, il dettaglio di seguito
riportato:
Aspettativa non retribuita
In caso di aspettativa non retribuita, fruita in maniera continuativa per una durata pari o
superiore ad un mese, le giornate di solidarietà verranno ridotte nel numero in proporzione
dei mesi non lavorati nel corso dell’anno, tenendo conto che le frazioni pari allo 0,5
saranno arrotondate per difetto (es: per 1 o 2 mesi di aspettativa non retribuita, le giornate
di solidarietà vengono ridotte a 5; per 3 e 4 mesi di aspettativa non retribuita, le giornate di
solidarietà vengono ridotte a 4; per 5 e 6 mesi di aspettativa non retribuita, le giornate di
solidarietà vengono ridotte a 3).
Congedo di maternità (interdizione obbligatoria e interdizione anticipata)
Durante le assenze per l’eventuale interdizione anticipata e l’interdizione obbligatoria, il
lavoratore non dovrà effettuare giornate di solidarietà. Al rientro da tali periodi di
astensione dall’attività lavorativa le giornate di solidarietà da effettuare, saranno pari al
numero dei mesi mancanti fino alla fine dell’anno, nel rispetto ovviamente del limite
massimo previsto di 6 giornate.
Congedo parentale (astensione facoltativa post-partum)
Solo nel caso in cui l’astensione facoltativa post partum venga fruita in modo continuativo
per periodi pari o superiori ad un mese, le giornate di solidarietà verranno ridotte nel
numero in proporzione ai mesi non lavorati nel corso dell’anno, tenendo conto che le
frazioni pari allo 0,5 saranno arrotondate per difetto secondo i criteri già evidenziati per
l’aspettativa non retribuita.
Assenza per malattia ed infortunio
Solo nel caso in cui le assenze per malattia si protraggano per un periodo continuativo o
frazionato, ma comunque non inferiore al mese, superiore a 6 mesi nell’arco dell’anno le
giornate di solidarietà verranno ridotte in proporzione di 1 giorno per ogni mese
continuativo (da 6 a 12) non lavorato.
Aspettativa retribuita
In tale ipotesi, solo nel caso in cui l’aspettativa retribuita venga fruita in via continuativa o
frazionata, ma comunque non inferiore al mese, per una durata superiore ai 6 mesi
nell’arco dell’anno, le giornate di solidarietà verranno ridotte in proporzione di 1 giorno per
ogni mese continuativo (da 6 a 12) non lavorato.
    SOLIDARIETA’ E PART TIME MISTI / VERTICALI
L’INPS ha reso note le modalità di conteggio dei giorni di solidarietà per i colleghi a
part-time misto e verticale.
In pratica l'eventuale giornata di solidarietà viene contabilizzata in centesimi di
orario (il Dipendente visualizzerà il dato al momento della segnalazione della
giornata), per cui il Lavoratore della fattispecie potrà scegliere le date in cui
chiederà di fare la solidarietà fino al raggiungimento del numero di giornate previsto
(da 4 a 6) tramite somma dei valori delle singole giornate scelte, tenendo conto che
il sistema opererà i consueti arrotondamenti in eccesso o difetto (4,49 = 4 ; 4,51 = 5).
Siena, 23/01/2019                                                       La Segreteria

