                                  Offerta pubblica di acquisto volontaria totalitaria
          avente ad oggetto titoli di classe A asset-backed e titoli di classe B asset-backed
                                                    emessi da Casaforte S.r.l.
                              promossa da Banca Monte dei Paschi di Siena S.p.A.
                                                              *          *         *
                                                        Comunicato Stampa
   ai sensi dell’art. 37-ter, comma 3, del Regolamento adottato dalla Consob con delibera n.
                       11971 del 14 maggio 1999, come successivamente modificato
                                                              *          *         *
                       Avvenuto deposito del Documento di Offerta presso CONSOB
                                                              *          *         *
Siena, 28 settembre 2018 — Ai sensi e per gli effetti dell’articolo 102, comma 3, del D. Lgs. 24 febbraio 1998,
n. 58, come successivamente modificato (il “TUF”), nonché dell’articolo 37-ter del Regolamento, concernente
la disciplina degli emittenti, adottato con delibera CONSOB n. 11971 del 14 maggio 1999, come
successivamente modificato (il “Regolamento Emittenti”), Banca Monte dei Paschi di Siena S.p.A.
(l’“Offerente”) comunica di aver depositato in data odierna presso CONSOB il documento di offerta (il
“Documento di Offerta”), destinato alla pubblicazione, relativo all’offerta pubblica di acquisto volontaria
totalitaria (l‘“Offerta”) promossa dall’Offerente, ai sensi dell’articolo 102, comma 1, del TUF, avente ad oggetto
titoli di classe A asset-backed (i “Titoli di Classe A”) e titoli di classe B asset-backed (i “Titoli di Classe B” e,
congiuntamente ai Titoli di Classe A, i “Titoli”) emessi da Casaforte S.r.l. (l’“Emittente” o “Casaforte”).
Si ricorda che agli aderenti all’Offerta verrà riconosciuto:
(a)        con riferimento ai Titoli di Classe A portati validamente in adesione all’Offerta, un corrispettivo pari a
           Euro 622,06 per ogni Euro 608,70 di Valore Nominale Corrente1, corrispondente a Euro 1.000,00 di
           Valore Nominale Originario2. Tale corrispettivo è comprensivo del Rateo Interessi Maturato3 dal relativo
           Titolo di Classe A nel periodo intercorrente tra: (1) l’inizio del periodo di pagamento degli interessi dei
           Titoli di Classe A in corso (ossia il 1° luglio 2018, incluso), e (2) la data di pagamento dell’Offerta
           (esclusa) (il “Corrispettivo dei Titoli di Classe A”); e
(b)        con riferimento ai Titoli di Classe B portati validamente in adesione all’Offerta, un corrispettivo pari a
           Euro 1.525,14 per ogni Euro 1.245,60 di Valore Nominale Corrente, corrispondente a Euro 1.000,00
           di Valore Nominale Originario. Tale corrispettivo è comprensivo del Rateo Interessi Maturato dal
           relativo Titolo di Classe B nel periodo intercorrente tra: (1) l’inizio del periodo di pagamento degli
           interessi dei Titoli di Classe B in corso (ossia il 1° luglio 2018, incluso), e (2) la data di pagamento
1   Il valore nominale corrente dei Titoli di Classe A alla data del presente comunicato (il “Valore Nominale Corrente dei Titoli di Classe
    A”) è ottenuto deducendo dal Valore Nominale Originario i rimborsi in conto capitale applicati a titolo di ammortamento dei Titoli di
    Classe A ai sensi del regolamento dei Titoli di Classe A e dei Titoli di Classe B (il “Regolamento dei Titoli”) e pari a complessivi Euro
    601.283.024,40 al 30 giugno 2018. Il valore nominale corrente dei Titoli di Classe B alla data del presente comunicato (il “Valore
    Nominale Corrente dei Titoli di Classe B”) è ottenuto incrementando il Valore Nominale Originario per un importo pari all’ammontare
    di interessi maturati e imputati a incremento del Valore Nominale Originario dei Titoli di Classe B ai sensi del Regolamento dei Titoli
    e pari, al 30 giugno 2018, a Euro 245,60 per ogni Euro 1.000,00 di Valore Nominale Originario.
2   Il valore nominale del relativo Titolo al momento dell’emissione (il “Valore Nominale Originario”) ai sensi del Regolamento dei Titoli.
3   La componente di interessi maturata, ai sensi del Regolamento dei Titoli, dal relativo Titolo di Classe A e/o dal Titolo di Classe B (a
    seconda dei casi) nel periodo intercorrente tra: (i) l’inizio del periodo di pagamento degli interessi dei Titoli di Classe A e dei Titoli di
    Classe B in corso (ossia il 1° luglio 2018, incluso) e (ii) la data di pagamento dell’Offerta (esclusa).

          dell’Offerta (esclusa) (il “Corrispettivo dei Titoli di Classe B” e, congiuntamente al Corrispettivo dei
          Titoli di Classe A, i “Corrispettivi”).
In caso di totale adesione all’Offerta, il controvalore massimo complessivo dell’Offerta, calcolato sulla base del
Corrispettivo dei Titoli di Classe A e del Corrispettivo dei Titoli di Classe B, è pari a Euro 95.606.894,15
(l’“Esborso Massimo Complessivo”), corrispondente alla somma di: (i) il controvalore massimo complessivo
dell’Offerta dovuto per i Titoli di Classe A, pari a Euro 78.906.611,15, calcolato sulla base del Corrispettivo dei
Titoli di Classe A, assumendo che l’intero ammontare dei Titoli di Classe A oggetto dell’Offerta sia portato in
adesione all’Offerta (l’“Esborso Massimo dei Titoli di Classe A”), e (ii) il controvalore massimo complessivo
dell’Offerta dovuto per i Titoli di Classe B, pari a Euro 16.700.283,00, calcolato sulla base del Corrispettivo dei
Titoli di Classe B, assumendo che l’intero ammontare dei Titoli di Classe B oggetto dell’Offerta sia portato in
adesione all’Offerta (l’“Esborso Massimo dei Titoli di Classe B”).
Il Documento di Offerta verrà pubblicato al temine dell’istruttoria svolta dalla CONSOB ai sensi dell'articolo
102, comma 4, del TUF.
L’Offerta è promossa esclusivamente in Italia ed è rivolta, a parità di condizioni, a tutti i portatori di Titoli.
L’Offerta non è stata e non sarà promossa né diffusa negli Stati Uniti d’America (ovvero rivolta ad U.S. Persons,
come definite ai sensi dello U.S. Securities Act del 1933 e successive modificazioni), in Canada, Giappone e
Australia, nonché in qualsiasi altro Paese in cui tale Offerta non sia consentita in assenza di autorizzazione
da parte delle competenti autorità o altri adempimenti da parte dell’Offerente (tali Paesi, inclusi Stati Uniti
d’America, Canada, Giappone e Australia, collettivamente, gli “Altri Paesi”), né utilizzando strumenti di
comunicazione o commercio nazionale o internazionale degli Altri Paesi (ivi inclusi, a titolo esemplificativo, la
rete postale, il fax, il telex, la posta elettronica, il telefono e internet), né attraverso qualsivoglia struttura di
alcuno degli intermediari finanziari degli Altri Paesi, né in alcun altro modo.
In attesa della pubblicazione del Documento di Offerta, per quanto non espressamente indicato, si fa rinvio
alla comunicazione ai sensi dell’articolo 102, comma 1, del TUF, e dell’articolo 37 del Regolamento Emittenti
pubblicata sul sito internet dell’Offerente (www.gruppomps.it), nella quale sono indicati i presupposti giuridici
e i termini e gli elementi essenziali dell’Offerta.
Banca Monte dei Paschi S.p.A.

