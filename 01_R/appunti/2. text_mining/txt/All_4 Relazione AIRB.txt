ALLEGATO n. 4
Relazione sul Sistema di Rating Interno (AIRB)
Anno 2017

                               ALL. 4 RELAZIONE SUL SISTEMA DI RATING INTERNO (AIRB) – ANNO 2017
                                                          INDICE
1.    EVENTI QUALI – QUANTITATIVI CON IMPATTO SUL MODELLO AIRB ................................................................... 3
2.    DETTAGLIO DELLE ATTIVITÀ DI AUDIT.................................................................................................................................... 5
In conformità con quanto previsto dalla normativa di riferimento, si forniscono i risultati dell’attività di audit svolta sul
Sistema di Rating Interno per l’esercizio 2017.
Il presente documento costituisce allegato della Relazione annuale della Direzione Chief Audit Executive sull’attività
svolta e valutazione del sistema dei controlli – anno 2017.
ANNO 2017                                                                                                                                                      Pag. 2

                                  ALL. 4 RELAZIONE SUL SISTEMA DI RATING INTERNO (AIRB) – ANNO 2017
1. Eventi quali – quantitativi con impatto sul modello AIRB
Il Gruppo MPS utilizza il metodo avanzato basato sui rating interni (AIRB) per la determinazione del capitale
regolamentare per il rischio di credito. Al 31/12/2017 presenta un Risk Weighted Asset (RWA) pari a 47.7 miliardi di
euro (53.5 miliardi di euro al 31/12/2016) di cui il 57% determinato con la sopra citata metodologia avanzata.
I principali eventi impattanti in termini quantitativi e/o qualitativi il sistema di rating interno accaduti nel corso del
2017 sono riepilogati qui di seguito.
    <U+F0FC>    Aggiornamento degli attuali modelli AIRB ai requisiti della normativa EBA. In particolare le principali aree di
         intervento hanno riguardato:
         a)    il modello EAD (Corporate e Retail) non ancora validato ai fini del calcolo dei requisiti di capitale;
         b) la definizione di un framework per il calcolo degli RWA sui defaulted assets;
         c)    la definizione di default non in linea con i recenti requisiti normativi.
         Tali modifiche sono soggette ad autorizzazione formale da parte dell’Autorità competente. L’istanza di
         autorizzazione è stata formalmente inviata a BCE in data 10/11/2017. La conseguente approvazione è
         collegata agli esiti della IMI TRIM avviata nel mese di novembre 2017 (cfr. infra).
    <U+F0FC>    Con lettera del 24/08/2017 (Reference TRIM-2017-ITMPS-2939) è stata annunciata da parte di BCE l’avvio di
         un’Internal Model Investigation nell'ambito dei modelli interni AIRB (Internal model investigation on SSM
         initiative related to Credit risk (PD; LGD) for the following exposure class (es): Retail - Secured by real estate non-
         SME). Tale accertamento è stato avviato a novembre 2017 e si è protratto fino alla scadenza del 09/02/2018.
    <U+F0FC>    Riassetto organizzativo della Direzione Chief Lending Officer (CLO): nel corso del 2017 la filiera del credito ha
         subito una profonda ristrutturazione. La Direzione CLO si compone a oggi di due Direzioni (Direzione Crediti
         Performing e Direzione Crediti Non performing) e un’area a proprio diretto riporto (Area Portfolio
         Governance). Infine, è stata creata una struttura denominata “Servizio Credit Control Unit”, a diretto riporto
         del CLO, che ha come obiettivi principali quelli di supportare il CLO nelle attività di monitoraggio,
         supervisione e reporting direzionale. Tale Funzione svolge inoltre attività di monitoraggio inerente
         l’applicazione delle policy creditizie, il rispetto dei target individuati di rischio KRI (politiche creditizie) e di
         performance KPI, indirizzando eventuali scostamenti. Inoltre, funge da supervisore e coordinatore delle
         funzioni di controllo operativo della Direzione CLO (Performing e Non Performing) e coordina altresì le azioni
         di rimedio richieste dalle Autorità di Vigilanza e dalle funzioni di Controllo.
    <U+F0FC>    Riassetto organizzativo della Direzione Chief Risk Officer (CRO): nel corso del 2017, al fine di potenziare
         l’incisività dei processi di governo dei fenomeni aziendali dal punto di vista del controllo del rischio è stata
         effettuata una ristrutturazione delle funzioni a diretto riporto della Direzione CRO attraverso la costituzione di
         funzioni organizzative focalizzate su segmenti omogenei di rischiosità riconducibili in forma esplicita alle
         corrispondenti funzioni aziendali oggetto di controllo. In particolare è stata costituita una nuova area
         denominata “Area Lending Risk Officer” d’interazione prevalente con la direzione CLO a cui sono state
         attribuite responsabilità ben definite ed organizzativamente enucleate sui controlli del rischio in materia
         creditizia, quali rischi e modelli AIRB del credito, controlli sulle esposizioni creditizie e rating. Il servizio rating,
         già precedentemente a riporto dell’area Risk Management, mantiene il diretto riporto dei Settori
         Dipartimentali Agenzie di Rating.
   <U+F0FC> Nel corso del 2017 sono proseguite le attività progettuali correlate al progetto denominato ARGO 2 che era
        stato attivato nel 2016. I SAL relativi alla finalizzazione delle 31 remedial action (RA) correlate agli esiti dell’OSI-
        34-35 della BCE sono stati periodicamente rendicontati agli Organi Aziendali e al JST. Molteplici azioni sono
ANNO 2017                                                                                                                Pag. 3

                              ALL. 4 RELAZIONE SUL SISTEMA DI RATING INTERNO (AIRB) – ANNO 2017
      state oggetto di attività da parte della funzione Revisione Interna, a consolidamento dell’effettività delle
      soluzioni operative e di processo adottate. Nel corso del 2018, è stata formalizzata la Follow-up letter dell’OSI-
      1238 della BCE e i 9 finding in essa declinati ricomprendono, tra gli altri, gli aspetti correlati alle 31 RA di ARGO
      2 che non risultavano concluse all’atto dell’ultima rappresentazione del SAL, effettuato a settembre 2017.
  <U+F0FC> Nel rispetto delle previsioni del Piano di Ristrutturazione 2017-2021, è stata formalizzata la dismissione della
      quasi totalità del portafoglio di sofferenze al 31/12/2016 per € 28,6mld lordi, di cui € 26,1mld attraverso
      un’operazione di cartolarizzazione prevista per dicembre 2017 con derecognition entro giugno 2018 e €
      2,5mld costituiti da crediti unsecured e leasing attraverso cessioni da perfezionarsi entro fine 2018. Oltre a ciò,
      in data 02/08/2017 la Banca ha raggiunto un accordo con Cerved Group SpA (“Cerved”) e Quaestio Holding
      S.A. (“Quaestio”) per la cessione della piattaforma di recupero crediti in sofferenza.
ANNO 2017                                                                                                           Pag. 4

                                   ALL. 4 RELAZIONE SUL SISTEMA DI RATING INTERNO (AIRB) – ANNO 2017
2. Dettaglio delle attività di audit
I principali interventi di audit specialistici eseguiti durante l’anno 2017 hanno riguardato diversi ambiti impattanti sul
modello e/o sui processi, in particolare:
    N. rapporto                                        Oggetto dell’intervento                                            Grade
2/2017                 Processo Covered Bond e Cartolarizzazioni                                                      Rating 1 - Verde
35/2017                PD (Calibrazione)                                                                              Rating 1 - Verde
46/2017                Parametro LGD (Ristima)                                                                        Rating 1 - Verde
70/2017                Parametro EAD (Ristima)                                                                        Rating 1 - Verde
193/2017               Processo Convalida AIRB                                                                        Rating 1 - Verde
151/2017               Credit Default Detection – Test effettività processo monitoraggio del credito                  Rating 2 - Giallo
155/2017               Revisione Large Corporate                                                                  Rating 3 - Arancione
158/2017               Revisione Processo Gestione del Rischio – SDRA AT Nord Ovest                                   Rating 2 - Giallo
159/2017               Revisione Processo Gestione del Rischio – SDRA AT Centro e Sardegna                            Rating 2 - Giallo
161/2017               Revisione CRM – Gestione Garanzie Ipotecarie                                                   Rating 2 - Giallo
162/2017               Revisione Processo Gestione del Rischio – SDRA Antonveneta                                     Rating 1 – Verde
                       Revisione sulle attività di recupero dei crediti "Small Ticket" classificati a contenzioso e
163/2017                                                                                                              Rating 2 - Giallo
                       gestiti in maniera massiva
222/2017               Revisione Processo Rischio Anomalo                                                             Rating 1 - Verde
223/2017               Revisione sui controlli di 1° livello in ambito credito - focus credito performing                     n.a.
I risultati delle attività confermano il rispetto dei requisiti e delle condizioni d’idoneità previste per l’utilizzo a fini
regolamentari del metodo avanzato. Tuttavia gli accertamenti hanno evidenziato alcune criticità nella gestione
operativa e nel monitoraggio delle pratiche legate all’erogazione del credito nel segmento Large Corporate.
Per quanto riguarda il processo di gestione e monitoraggio operativo del credito ordinario, pur in presenza di
un miglioramento per quanto concerne la tempestività del processo di lavorazione e classificazione delle
posizioni, permangono ancora margini di miglioramento nell’attività di effettiva riclassificazione delle pratiche
interessate dallo scatto di parametri vincolanti. Da segnalare infine alcune inadeguatezze sul fronte dei
processi di gestione recupero.
Di seguito sono riportate le principali evidenze riscontrate suddivise per i macro ambiti di valutazione e misurazione,
gestione, controlli e monitoraggio inerenti il sistema di rating interno.
Valutazione e Misurazione
Per comprendere le attività di verifica svolte nel 2017, è necessario contestualizzare la situazione del modello AIRB
della Banca in relazione alle evoluzioni normative. Nel 2016, infatti, la regolamentazione normativa EBA è stata
oggetto di rivisitazione ai fini di una progressiva armonizzazione del capital framework in ambito europeo e la BCE
ha annunciato l’avvio di una TRIM (Targeted Review of Internal Models) che rappresenta un processo di revisione dei
modelli interni, nell’arco di 3 anni, sempre allo scopo di assicurare l’armonizzazione, l’adeguatezza e la credibilità
ANNO 2017                                                                                                                          Pag. 5

                                ALL. 4 RELAZIONE SUL SISTEMA DI RATING INTERNO (AIRB) – ANNO 2017
delle metodologie adottate dalle banche europee per la determinazione dei requisiti di capitale. Gli RTS (Regulatory
Technical Standars) e le GL (Guidelines) entreranno in vigore a partire dal 2021, ma il Gruppo ha già definito nel corso
del 2017 un piano di attività allo scopo di aggiornare gli attuali modelli AIRB. Le principali aree di intervento hanno
riguardato: 1) modello EAD (Corporate e Retail), non ancora validato ai fini del calcolo dei requisiti di capitale; 2)
definizione di un framework per il calcolo degli RWA sui defaulted assets; 3) definizione di default non in linea con i
recenti requisiti normativi.
In particolare le modifiche alla definizione di default rientrano fra le modifiche sostanziali ai sistemi di rating e
quindi soggette ad autorizzazione formale da parte dell’Autorità competente. Queste modifiche richiedono un
processo di revisione interna che ha visto coinvolte, ciascuna per le sue proprie competenze, la funzione di Convalida
e la funzione di Internal Audit. Il piano originale prevedeva, una volta concluso il processo di validazione interna, la
richiesta di istanza alla BCE al fine di ricevere l’autorizzazione all’utilizzo del modello EAD sviluppato internamente e
all’applicazione di alcuni model change ai modelli interni PD (calibrazione) ed LGD (ristima) in modo da recepire la
normativa EBA (es. nuova definizione di default, orizzonte temporale e RWA su default assets).
Le attività di revisione svolte hanno permesso di confermare l’adeguatezza delle scelte metodologiche effettuate
dalla Funzione di Controllo del Rischio e la coerenza con i requisiti richiesti dalla normativa di vigilanza. In particolare
per quanto riguarda il modello di calcolo delle PD, nel corso della verifica del processo di calibrazione, sono state
analizzate le modalità di adozione della nuova definizione di default e di trattamento dei default multipli nonché la
coerenza dei criteri applicati per la costruzione della popolazione di calibrazione con quanto definito nella
documentazione metodologica. E’ stata condotta un’attività di ricalcolo indipendente per la determinazione
dell’Anchor Point che ha confermato i risultati presentati dalla funzione RM. Anche sul fronte LGD, si ritengono
adeguate le scelte metodologiche alla base del processo di costruzione della popolazione LGD Sofferenza media.
L'orizzonte temporale relativo alle pratiche chiuse ha subito un allungamento della serie storica da 10 a 16 anni ed è
stata definita, per le pratiche senza spese indirette, una nuova regola di attribuzione di tali spese. La replica delle
procedure di calcolo ha fornito risultati in linea con quelli elaborati dalla funzione RM. Per quanto riguarda l’LGD di
stato, si condividono le nuove assunzioni alla base del processo di determinazione dei Cure Rate, in particolare
risultano adeguati i criteri di costruzione della base dati utilizzata per il calcolo delle matrici di migrazione. Le
procedure di calcolo replicate nel corso della revisione hanno dato esisto positivo. Infine per quanto riguarda il tema
EAD (sul quale al momento la Banca non ha un modello interno autorizzato), si esprime giudizio positivo sulla
metodologia di sviluppo utilizzata per la costruzione del campione di stima. Il processo di costruzione del campione
non ha evidenziato elementi di attenzione. La base dati iniziale coincide con la popolazione di calibrazione dei
modelli PD e lo stato di default utilizzato corrisponde a quello della popolazione di calibrazione post trattamento
moratorie e default multipli. Le verifiche svolte sulle fasi del processo di costruzione confermano la bontà delle scelte
metodologiche e dei filtri adottati. Le verifiche sul processo di segmentazione del campione di stima non hanno
rilevato criticità. Giudizio positivo viene espresso sulla decisione di allineare il driver Dimensione a quello adottato in
fase di stima del modello LGD. Si condivide infine la scelta di applicare il Downturn alla base dati di stima poiché la
diversa ampiezza delle finestre temporali di osservazione del passaggio a default ha evidenziato una relazione tra
ciclo economico e tiraggio delle linee di credito.
Occorre segnalare ancora una volta che tutte le attività di cui sopra, come già accennato, hanno avuto per oggetto
l'analisi delle evoluzioni previste per aggiornare i modelli al nuovo contesto normativo. Il package completo della
richiesta di istanza è stato inviato in data 10/11/2017. Nel frattempo, il 21/11/2017, è stata avviata da BCE una IMI
(Internal Model Investigation) nell'ambito della TRIM (Reference TRIM-2017-ITMPS-2939 del 24/08/2017) che si è
protratta fino alla scadenza prevista del 09/02/2018. Nel corso di tale ispezione, condotta sui modelli attualmente in
produzione e con un focus specifico sul tema del "data quality", è emersa una serie di elementi di attenzione. La
ANNO 2017                                                                                                          Pag. 6

                                ALL. 4 RELAZIONE SUL SISTEMA DI RATING INTERNO (AIRB) – ANNO 2017
Banca è in attesa di ricevere gli esiti di tali verifiche che presumibilmente avranno impatti anche alla richiesta di
istanza precedentemente avanzata.
Sempre nell’ambito dell’IMI TRIM discussa sopra, dalla seconda metà di dicembre 2017, sono state condotte una
serie di attività di approfondimento che hanno visto un coinvolgimento diretto della funzione Internal Audit centrato
sulla verifica indipendente quali-quantitativa di una serie di dati richiesti alla funzione RM. Tali informazioni sono
state trasmesse tramite la consegna al team ispettivo di una serie di tabelle denominate RDS (Risk Data Set). Queste
tabelle, contenenti il risultato di calcoli legati alla determinazione di EAD ed LGD, sono state prodotte sulla base di
due logiche diverse. La prima (cosiddetta «bad loans») prevedeva la replica del calcolo del LGD a partire dai dati di
contenzioso seguendo pertanto il percorso logico dei modelli interni attualmente in produzione. Il secondo
approccio, richiesto dal team ispettivo per motivi di comparazione interna nell’ambito TRIM, richiedeva invece un
calcolo dell’LGD con una logica diversa partendo dalle informazioni disponibili fin dal primo evento di default
(dataset convenzionalmente definito «All_Default»).
Successivamente il team ispettivo ha individuato un campione di 21 posizioni (di cui 15 «bad loands» e 6
«All_Default») selezionati sulla base di un campionamento stratificato (posizioni chiuse, incomplete work-out, lgd
negative, lgd estreme, posizioni curate e multiple default). Il campione era composto esclusivamente da mutui
ipotecari appartenenti al segmento retail. Per tale campione la funzione Internal Audit è stata incaricata di certificare
la correttezza dei valori (recuperi, spese, costi indiretti, stralci, etc.) imputati alle singole esposizioni. Nel dettaglio, le
attività richieste hanno comportato, da un lato, la compilazione di una serie di template predefiniti per ciascuna
posizione in cui erano richiesti dati di dettaglio di tipo qualitativo desumibile solo attraverso un’analisi approfondita
delle pratiche di credito concesse sottostanti i singoli contratti. Sono stati inoltre richiesti una serie di
approfondimenti di tipo quantitativo, che hanno riguardato sia la replica autonoma della procedura utilizzata per il
calcolo dell’LGD, sia la riconciliazione dei movimenti alla base del calcolo dell'EAD nominale estratti dai dati base
utilizzati per compilare l’RDS, con quelle presenti nei data base gestionali (SIGE).
Le attività svolte, concluse in data 31/01/2018, hanno confermato i risultati prodotti dalla funzione di Risk
Management essendo le uniche differenze individuate imputabili a partite non coperte da garanzie e quindi
correttamente escluse dal calcolo del modello da parte della citata funzione.
Gestione
In relazione al processo di valutazione ed erogazione del credito nel segmento Large Corporate,
rappresentato a giugno 2017 da n. 1.385 controparti, con affidamenti complessivi pari a €mld 13,3 e un
utilizzato pari a €mld 6,2, le verifiche campionarie svolte hanno evidenziato un’adeguata capacità nel gestire la
fase di origination delle pratiche (istruttoria, delibera e acquisizioni garanzie). Sono emerse, invece, alcune
criticità nella gestione operativa e nel monitoraggio. E’ stato riscontrato un utilizzo talvolta improprio di
partitari per il regolamento di operazioni scadute che, sebbene correttamente segnalate in Centrale Rischi e
alle funzioni di Bilancio, rendono inefficaci i sistemi di monitoraggio del credito ed i relativi controlli, oltre a
non fornire una puntuale rappresentazione del rischio della controparte in quanto tali utilizzi/sconfinamenti
non vengono evidenziati dal sistema informativo della Banca. Relativamente al monitoraggio, il dato
complessivo sull’intero portafoglio Large Corporate affidato, ha evidenziato una elevata percentuale di
pratiche (62% - totale accordato €mld 6,8), che presentavano pratica di rischio in mora di revisione alla data
della revisione.
Per quanto riguarda il processo di Gestione e monitoraggio operativo del credito ordinario, le verifiche
riguardanti l’efficacia dei controlli sulla corretta esecuzione degli adempimenti relativi alla lavorazione dei parametri
ANNO 2017                                                                                                              Pag. 7

                                  ALL. 4 RELAZIONE SUL SISTEMA DI RATING INTERNO (AIRB) – ANNO 2017
di classificazione segnalati da MO.CRE ai fini della Credit Default Detenction hanno evidenziato una sensibile
riduzione dello stock di parametri vincolanti da analizzare rispetto a quanto evidenziato nel 2016. Sono state rilevate
alcune differenze tra le tipologie di parametri attivabili in procedura e quelli presenti nella normativa in vigore. La
necessità di aggiornare la tassonomia dei parametri, in allegato alle Policy di Gruppo, è già stata comunicata e
condivisa in corso di revisione alla struttura owner (CLO) che si è attivata per la finalizzazione dell’aggiornamento.
Risulta migliorata anche la tempestività del processo di lavorazione e classificazione delle posizioni (tempo
intercorrente tra lo scatto del parametro e l’analisi da parte del gestore della relazione), attestandosi su una media di
5 giorni per le Small Business e 10 giorni per le PMI. Mediamente si giunge al cambio di stato amministrativo in 41
giorni per le Small business e 43 giorni per le PMI.
L’attività di effettiva riclassificazione delle pratiche interessate dallo scatto di parametri vincolanti, invece, non è
ancora soddisfacente. Risulta rilevante il numero rilevante delle posizioni SB e PMI che presentano uno stato
amministrativo non coerente con il peggior stato suggerito dalla Policy di Gruppo in materia di classificazione e
valutazione del credito, in caso di scatto di parametri vincolanti.
Relativamente invece alle Tecniche di mitigazione del rischio di credito permangono elementi di attenzione nel
reperimento della documentazione cartacea, con particolare riferimento alla concessione/erogazione di mutui edilizi
accollati/frazionati per le quali non è attivo il processo di digitalizzazione affidato al provider esterno. L’intervento sul
processo di Covered Bond e Cartolarizzazioni ha infatti evidenziato una carenza nella documentazione contrattuale
sottostante la validità della garanzia ipotecaria per tale tipologia di affidamenti. Si è evidenziata la necessità di
finalizzare il progetto di digitalizzazione delle pratiche dei mutui, ricomprendendo anche quelli che residuano presso
la Rete, con particolare riferimento ai mutui edilizi. Riguardo alla Gestione delle Garanzie Ipotecarie Il numero
complessivo delle perizie formalizzate nel 2016 è risultato pressoché in linea con quello progressivo al 31/07/2017
(14.861 perizie, €Mld 3,6). Le analisi hanno evidenziato il basso numero di pratiche con scostamento uguale o
superiore al 50% rispetto ai valori dell’info provider (per le quali è prevista un’attività specifica di controllo da parte
delle strutture della Direzione CLO), un dato che si assesta sotto l’1% del totale. La maggioranza dei beni oggetto di
perizia reca un valore con scostamento negativo rispetto al dato offerto dall’info-provider, confermando
l’impostazione in prevalenza prudenziale del processo di valutazione degli immobili. È risultato da affinare il
monitoraggio su due cluster di perizie in modo da accertare la corretta applicazione delle indicazioni fornite alla rete
finalizzate alla coerente assunzione del rischio. Gli importi degli immobili sottoposti a riperizia nel 2017 sono risultati
in crescita rispetto all’anno precedente, evidenziando un trend positivo nell’effettuazione delle rivalutazioni
immobiliari. La maggioranza dei beni immobili soggetti a riperizie nel 2016 e fino al 31/07/2017 presenta uno
scostamento negativo (e quindi prudenziale) rispetto ai valori forniti dall’infoprovider. I dati delle riperizie inseriti nel
sistema informativo sono il 26% nel 2016 e il 19% nel 2017. Dalle analisi svolte si è rilevato che in oltre il 36% dei casi,
del campione esaminato, il valore dell’immobile riportato nei sistemi informativi non è quello della risultante dalla
riperizia effettuata. Dalle analisi condotte sono, inoltre, emersi comportamenti difformi da parte dei Middle Office
Prodotti sulle modalità di inserimento/aggiornamento in Procedura Beni degli immobili soggetti a riperizia.
A seguito della verifica negativa svolta a fine 2016 sul processo di gestione delle posizioni "Unlikely to Pay (UtP)
rischio anomalo", nel corso del 2017 sono state programmate verifiche specifiche finalizzate all’accertamento
dell’effettività delle remedial action formalizzate. Sono state effettuate verifiche di Audit presso i Settori
Dipartimentali Rischio Anomalo delle Aree Territoriali Antonveneta, Centro e Sardegna e Nord Ovest, valutando
l’efficienza e l’efficacia del processo di gestione delle posizioni classificate UtP, l’adeguatezza e la tempestività del
processo di monitoraggio del portafoglio di competenza e presidio dei rischi connessi alle posizioni UtP. Il contesto
operativo e gestionale dei Settori Dipartimentali periferici è stato caratterizzato negli ultimi 12 mesi da elevata
dinamicità, assegnando ai gestori portafogli di pratiche da seguire e specifici compiti gestionali su di esse. Inoltre,
l’applicativo MO.CRE. è stato individuato quale unica interfaccia per la gestione operativa delle pratiche. Dalle
ANNO 2017                                                                                                            Pag. 8

                                 ALL. 4 RELAZIONE SUL SISTEMA DI RATING INTERNO (AIRB) – ANNO 2017
verifiche svolte le attività di controllo e di monitoraggio gestionale non sono risultate ancora pienamente attuate e in
termini di efficienza/efficacia dell’attività di gestione dei portafogli di pratiche si è evidenziato nel complesso un
utilizzo non ottimale dell’applicativo MO.CRE. Nell’ambito dell’attività di follow-up si è provveduto alla chiusura dei
gap nei termini stabiliti, entro fine esercizio 2017, in considerazione delle evidenze documentali prodotte dai singoli
Dipartimenti, atte a corroborare l’effettiva implementazione organica di un efficace impianto di controlli e di una più
puntale gestione del portafoglio assegnato. A conclusione del programma di audit relativo a tale segmento del
portafoglio impieghi della Banca è stata svolta un’ulteriore verifica sull’Area Rischio Anomalo, al fine di testare gli
ambiti oggetto di remediation delle precedenti revisioni, ovvero il sistema di reporting, il monitoring del portafoglio
di competenza, la gestione delle operazioni di saldo e stralcio e lo svolgimento e la tracciatura dell’attività di
controllo. I risultati dei test hanno evidenziato l’effettività delle azioni realizzate per mitigare i gap che erano stati
formalizzati nel corso dell’anno e che risultano attualmente chiusi. Con riferimento all’unico gap, relativo al
framework di reporting e attualmente ripianificato al 31/03/2018, resta da aggiornare la reportistica sugli impieghi
UtP coerentemente alla ristrutturazione della filiera, operativa dal 14/12/2017. Inoltre, nel corso della revisione, sono
stati effettuati controlli su un campione di 10 cessioni formalizzate nel corso del 2017. L’iter deliberativo è stato
effettuato nel rispetto delle autonomie assegnate. Infine, in materia di esecuzione e relativa tracciatura dei controlli è
stato rimarcato che i progressi sin qui conseguiti debbano essere consolidati e trasferiti nell’operatività corrente,
soprattutto nell’ottica di una maggiore diffusione della cultura del controllo.
Per quanto riguarda il processo di gestione recupero, la Gestione massiva dei crediti a contenzioso è riferita alle
posizioni con GBV fino a Euro 150.000. Alla data della revisione erano attribuite ai settori Small Ticket circa 120.000
pratiche per 4,5 €mld di esposizione. Le verifiche svolte sul processo di recupero dei crediti small ticket hanno
riguardato tutte le attività realizzate dalla filiera dedicata finalizzate a un più efficace recupero dei crediti a sofferenza,
la gestione degli incassi, le commissioni riconosciute alle Società di Recupero Esterno (SRES) convenzionate e le
spese sostenute per le prestazioni dei legali, oltre a un’analisi del portafoglio complessivamente amministrato e i
passaggi a perdite. È stata rilevata, nel complesso, un’inadeguatezza del sistema dei controlli in termini di effettivo
esercizio degli adempimenti di verifica, dei monitoraggi previsti dalle norme interne e dalle convenzioni stipulate con
le SRES e della tracciatura degli esiti delle attività di controllo svolte. L’attività di monitoraggio svolta dalla struttura
auditata presso le SRES non è stata rendicontata in maniera adeguata rispetto a quanto previsto dalle convenzioni in
essere e, infine, sono stati riscontrati alcuni errori nel calcolo dei compensi riconosciuti alle Società stesse, seppure
risultate a favore della Banca.
Relativamente a tutti gli ambiti di miglioramento evidenziati e ancora aperti, le strutture owner hanno avviato le
azioni correttive richieste che verranno monitorate nell’ambito del consueto follow up condotto tramite la procedura
Rigam.
Controlli e Monitoraggio
Per ciò che concerne l’assetto dei controlli di primo livello sui processi del credito è stata svolta una sessione di
assessment finalizzata a fornire un quadro complessivo sull’assetto dei controlli di primo livello, limitatamente ai
processi del credito performing. Dalle analisi svolte è emersa la necessità di completare la mappatura dei rischi Aris e
la relativa associazione ai controlli censiti, di definire la corretta attribuzione di responsabilità di controllo e infine di
prioritizzare l’attività di revisione del corpo normativo in ambito credito. Il tutto finalizzato alla definizione di un
framework organico in ambito controlli di primo livello sul credito, che consenta un presidio effettivo e consistente
nel tempo che recepisca tempestivamente gli aggiornamenti derivanti dalle modifiche di processo e dagli
aggiornamenti delle policy che regolano l’operatività creditizia.
ANNO 2017                                                                                                              Pag. 9

                                  ALL. 4 RELAZIONE SUL SISTEMA DI RATING INTERNO (AIRB) – ANNO 2017
Relativamente ai controlli di secondo livello si conferma un giudizio sostanzialmente positivo sulle attività svolte
dalla funzione di Convalida segnalando tuttavia il permanere di alcuni aspetti critici per quanto riguarda il tema della
qualità dei dati. Su tale ambito è necessario mantenere un forte e costante presidio sulle attività di configurazione del
nuovo applicativo IRION_DQ al fine di verificare il completamento delle modifiche suggerite nei tempi e nelle
modalità richieste. Relativamente alle performance del modello si nota il disallineamento della definizione di default
tra i modelli in uso (che considerano i Past Due tecnici come bonis) e i dati di produzione (in cui questi sono
considerati come default) comportano una scarsa adeguatezza dei modelli in particolare Retail e SB. Per i PMI e LC
permangono invece le criticità relative al «Modello Gruppi». Le controparti valutate secondo logiche di pool, come
già osservato nel 2016, evidenziano tassi di default di produzione molto elevati su tutti i pool legati a controparti
sconfinate. Dette criticità avrebbero dovuto trovare mitigazione con la prossima stima dei Modelli PD (prevista
inizialmente nel 2018 ma successivamente rinviata in attesa di una precisa definizione delle problematiche legate alla
richiesta di istanza a cui abbiamo accennato nel paragrafo Validazione e Misurazione).
Le problematiche relative alla richiesta di istanza hanno avuto un impatto anche sul Validation Plan 2017,
regolarmente approvato dal CdA. E’ necessario, infatti, evidenziare che questo ha subito delle modifiche. Delle 62
attività previste 14 non sono state effettuate a causa dello slittamento della sottostante attività da parte della
Funzione Risk Management (stima Modelli PD). La Funzione di Convalida ha inserito 3 nuove attività ed ha iniziato i
lavori relativi alle future verifiche concernenti l’introduzione del principio contabile IFRS9.
ANNO 2017                                                                                                        Pag. 10

